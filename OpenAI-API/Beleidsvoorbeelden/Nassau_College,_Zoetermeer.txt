1.INLEIDING

1.1 Waarom een leermiddelenbeleidsplan
In de onderwijsvisie van het Dr. Nassau College speelt het ontwikkelen van een activerende
didactiek een belangrijke rol. Een veranderende maatschappij, waarin ICT bij jongeren een
steeds prominentere rol speelt, vereist ook veranderend onderwijs, onderwijs dat zich aanpast
aan de moderne homo zappiens, die zijn kennis en informatie allang niet meer uitsluitend uit
boeken haalt, maar alle hem ter beschikking staande middelen en bronnen gebruikt. Dit
onderwijs dient vernieuwend, aansprekend en afwisselend te zijn.
Daarnaast streeft het Dr. Nassau College naar onderwijs dat samenhangend is, zowel in
horizontaal(tussen vakken) als in verticaal (tussen leerjaren) opzicht. In dat kader wordt er op
het Dr. Nassau College steeds meer projectmatig en vaak ook vakoverstijgend gewerkt.
Het spreekt voor zich dat de bestaande, traditionele leermiddelen vaak niet (meer) voldoen
en dat docenten op zoek moeten gaan naar alternatieven. Op het Dr. Nassau College wordt
door enthousiaste docenten dan ook al druk geëxperimenteerd met het gebruik van
“alternatieve” (dwz andere dan leerboeken) leermiddelen.
e Zo wordt de ELO steeds meer ingezet als alternatief voor traditioneel lesmateriaal (het
boek),
e wordt er steeds meer en vaker digitaal getoetst,
e wordt er steeds vaker zonder het traditionele boek met eigen ontwikkeld en
gearrangeerd lesmateriaal gewerkt,
e wordt er volop nagedacht over en geëxperimenteerd met de inzet van nog weer
andere vormen van leermiddelen zoals bijv. gaming, mobile learning, Hyves, SMS,

MSN en andere Web 2.0 applicaties.

Het voornaamste doel van dit Leermiddelenbeleidsplan is dan ook, al deze op zich staande
activiteiten in een breder kader te plaatsen en het beleid t.a.v. de huidige en toekomstige
leermiddelen in een locatiebreed document te verankeren. De noodzaak daarvan wordt
urgenter naarmate ook zaken als de invoer van gratis schoolboeken, het aflopen van
bestaande contracten met leveranciers als bijv. van Dijk Educatie en de plicht tot Europees

aanbesteden steeds dichterbij komen.

1.2 Wat verstaan we onder leermiddelen

Volgens Wikipedia is een “leermiddel of didactisch middel ieder middel dat in een formele
lessituatie wordt gebruikt om de leerling of student kennis en vaardigheden bij te brengen.” Dit
kan variëren van de meest basale hulpmiddelen zoals het gesproken woord, via het boek naar

geavanceerde digitale materialen.

In onze onderwijssituatie betekent dit dat hiertoe naast de traditionele papieren methode,
veelal bestaande uit een tekst- en leerboek (doorgans aangevuld met een door de uitgever
geleverde extra digitale component in de vorm van een CD, DVD of internetsite) tevens
uiteenlopende toepassingen als eigen foliomateriaal als readers, werkbladen e.d. ook

websites, WIKl's, blogs, games en mobile learning moeten worden gerekend.

Het gebruik van al deze diverse leermiddelen, zowel digitaal en niet-digitaal zal binnen het te

ontwikkelen Ileermiddelenbeleid moeten worden meegewogen en geëvalueerd.

2.RELATIE MET DE ONDERWIJSKUNDIGE VISIE &
DOELEN

2.1 Inleiding

Het Dr. Nassau College streeft ernaar om onderwijs op maat te ontwikkelen, niet alleen om
beter tegemoet te kunnen komen aan de verscheidenheid van de individuele leerling, maar
ook om optimaal te kunnen aansluiten bij de veranderende onderwijskundige ontwikkelingen,
waarbij leerlingen individueel en zelfstandig hun eigen leerproces vormgeven. Dit vraagt om
flexibele leermiddelen die lang niet altijd in het traditionele leermiddelenveld gevonden kunnen
worden. Eigen initiatieven van de school èn de leerling op het gebied van het gebruik en het

ontwikkelen van leermiddelen worden daardoor welhaast noodzakelijk.

2.2 Onderwijskundige visie

Het Dr. Nassau College streeft op onderwijskundig gebied 0.a. naar:

« Onderwijs dat een tweeledig doel dient: enerzijds vorming van de leerling, anderzijds
voorbereiding van de leerling op vervolgstudie, beroep en maatschappij.

« Onderwijs dat zich richt op de persoonsvorming van de leerling, waarbij het zelfstandig, op
basis van argumenten, kunnen maken van keuzes een centraal uitgangspunt vormt.

« Onderwijs dat persoonsvorming nastreeft die plaatsvindt binnen de sociale context van
school en maatschappelijke omgeving.

« Onderwijs dat de leerling een actieve rol geeft in het eigen leerproces en hem hiertoe
uitdaagt en motiveert.

« Onderwijs dat samenhangend is, zowel in horizontaal (tussen vakken) als in verticaal
(tussen leerjaren) opzicht.

« Onderwijs waarin leerstof aangeboden wordt die een pedagogische meerwaarde heeft,
d.w.z. die relevant is voor de persoonsvorming van de leerling en zijn functioneren in de
samenleving

« Onderwijs dat recht doet aan de ontwikkelingsfase waarin de leerling verkeert.

« Onderwijs met aandacht voor het veranderende karakter van kennis en het toenemend
belang van vaardigheden en attitudevorming.

« Onderwijs dat mede gericht is op en gebruik maakt van de maatschappelijke omgeving.

2.3 Leermiddelen en didactische visie
Onze leermiddelen dienen aan te sluiten bij de hierboven beschreven didactische visie en
doelen van de school. In de praktijk houdt dit in dat leerlingen de beschikking dienen te krijgen

over leermiddelen waarmee ze zelfstandig hun eigen leerproces kunnen vormgeven. Deze

leermaterialen en de leeromgeving moeten leerlingen bovendien uitdagen om een actieve en
zelfstandige rol aan te nemen en ze dienen aan te sluiten bij de eigen maatschappelijke
belevingswereld. Deze is vandaag de dag voor een belangrijk deel digitaal: leerlingen maken
in steeds grotere mate gebruik van digitale middelen als het gaat om kennisverwerving en
communicatie. Het boek is allang niet meer heilig, kennis wordt doorgaans verkregen via het
internet en het gebruik van digitale communicatiemiddelen als SMS, MSN, Hyves, Blogs,

gaming enz. behoort tor de primaire levensbehoeftes van de huidige (de generatie Einstein).

á

Nature changes along with us.

Willen wij als school bij deze ontwikkelingen aansluiten en de jongeren blijven aanspreken en
motiveren, dan zullen we deze WEB 2.0 applicaties (ook wel social software genoemd) op de

een of andere wijze in de lespraktijk dienen te integreren.

3. DE HUIDIGE STAND VAN ZAKEN

3.1 De leermiddelen

Op dit moment wordt er op het Dr. Nassau College door veel vakgroepen nog voornamelijk
met “traditionele” leermiddelen gewerkt, d.w.z. vanuit een bestaande methode met doorgaans
een tekst- en een werkboek. Bij veel van de deze methodes worden er daarnaast in
toenemende mate extra digitale hulpmiddelen zoals E-packs, websites, CD-Rom’s enz.
aangeboden. Daarnaast maken veel vakgroepen gebruik van bestaande Internetsites (bijv.
Teleblik) als aanvulling op de lessen.

De school heeft al een groot aantal jaren de beschikking over een ELO
(Brainbox=Blackboard), die door veel vakgroepen in eerste instantie werd gebruikt als
communicatie- en administratiemiddel (voor studiewijzers, taken. Agenda's, mail enz.). De
laatste jaren neemt het gebruik van de ELO explosief toe, ook voor de onderwijs-inhoudelijke
toepassing.

Een groeiend aantal vakgroepen werkt volledig of in enkele leerjaren zonder bestaande
methode, maar met eigen ontwikkeld en/of gearrangeerd lesmateriaal. Als voornaamste reden
voor het gebruik van eigen leermiddelen wordt doorgaans genoemd het ontbreken van een
geschikte methode: bestaande methodes sluiten niet aan bij de leerlijnen zoals die door de
vakgroep zijn opgesteld, zijn incompleet, niet meer up-to-date enz..

Vakgroepen die al langere tijd met eigen ontwikkelde lesmaterialen werken zijn bijv. Muziek,
LO en BSM, Science, Beeldende Vorming, Nederlands (V5 en V6). Deze vakgroepen maken
doorgaans intensief gebruik van de ELO, ook waar het gaat om het aanbieden van de Ilesstof

en de toetsing.

3.2 Organisatie & Personeel

Op het Dr. Nassau College wordt de keuze voor leermiddelen doorgaans bepaald door de
vakgroepen. Op basis van ontwikkelde vakleerplannen en doorlopende leerlijnen kiezen zij
hun leermiddelen uit het bestaande aanbod van traditionele lesmethodes.

Er bestaat niet zoiets als een maximum budget en de verschillen per vakgroep zijn soms
enorm groot.

Op dit moment worden docenten die zelf leermiddelen ontwikkelen daarvoor niet of nauwelijks

gefaciliteerd.

3.3. Financiën

Een gemiddeld boekenpakket kost € 400,00 voor klas 1 t/m 3

50% van de leermiddelen bestaat uit werkboeken die in 1 jaar worden afgeschreven. De
overige boeken worden in 3 jaar afgeschreven. Hiermee komen wij voor klas 1 t/m 3 uit met

de bekostiging .

Voor de klas 4 t/m 6 kost een boekenpakket gemiddeld € 450,00. Ook hier zijn 50% van de
boeken werkboeken. Bij een afschrijving van 3 jaar krijgen we hier een tekort.

Om het tekort wat gaat ontstaan op te vangen gaan we de boeken in 4 jaar afschrijven en
hebben wij de vakgroepen gevraagd het komend jaar met een alternatief te komen voor de
relatief hoge kosten voor de werkboeken. Het komend schooljaar starten we al met diverse
pilots.

Ons streven is de kosten van de werkboeken met minimaal 50% terug te brengen. Dit moet
een besparing opleveren van minimaal € 150.000 euro. Wij gaan er vanuit dat we maximaal 2
FTE moeten investeren voor contentontwikkeling. De kosten hiervan zijn € 120.000. Eind

2012 moet dit zijn gerealiseerd.

Leermiddelen worden betaald uit de lumpsum financiering. Daarnaast hanteert de school een
ouderbijdrage van € 57,-.

De school heeft een contract met van Dijk Educatie. Voor de klassen 1 t/m 3 worden de
pakketten door de school samengesteld en uitgereikt, voor de 2° fase worden de pakketten dit
jaar bij wijze van proef samengesteld èn uitgereikt door van Dijk Educatie.

Het contract met van Dijk loopt t/m het schooljaar 2009-2010.

4.LEERMIDDELENBELEID IN 2015 — PLAN VAN AANPAK

41 Inleiding

Het is het streven van het Dr. Nassau College om op het gebied van leermiddelen te komen
tot een vorm van blended learning waarbij naast de traditionele middelen (in de vorm van
boeken, readers enz.) ook veelvuldig en gestructureerd gebruik wordt gemaakt van eigen
ontwikkelde/gearrangeerde digitale leermiddelen, met als uitgangspunt de Elektronische

Leeromgeving van de school.

De school streeft ernaar dat in het jaar 2015 (wanneer volgens de huidige planning de
nieuwbouw betrokken kan worden) circa 30% van alle leermiddelen uit eigen
ontwikkeld digitaal lesmateriaal bestaat.

Op de langere termijn zal dit percentage nog verder oplopen tot ongeveer 50%.

Om deze ambitie te realiseren worden er in fases een aantal activiteiten ontplooid.

e Er wordt een uitgebreid onderzoek onder docenten en leerlingen gehouden naar
wensen op het gebied van (digitale) leermiddelen

e Er vindt een forse uitbreiding plaats van de bestaande infrastructuur (pc’s, beamers
enz)

e Er wordt gestart met een aantal experimenten met nieuwe, alternatieve leermiddelen
(gaming, blogs, wiki’s, enz)

e Erwordt onderzoek verricht naar de financiële implicaties van het leermiddelenbeleid

op het gebied van facilitering van leermiddelenontwikkelaars, Europese aanbesteding.

4.2 Leermiddelen

Het is het streven van het Dr. Nassau College om op het gebied van leermiddelen te komen
tot een vorm van blended learning, waarbij naast de traditionele leermiddelen (in de vorm van
boeken, readers enz.) ook veelvuldig en gestructureerd gebruik wordt gemaakt van eigen
ontwikkelde/gearrangeerde digitale middelen, met als uitgangspunt de Elektronische
Leeromgeving van de school. Daarnaast zal er structureel gebruik worden gemaakt van ieder
leermiddel dat kan bijdragen aan het verbeteren van de kwaliteit van het onderwijs. We
moeten hierbij denken aan de inzet van social software als WIKl'’s, Blogs, MSN , maar ook

aan toepassingen als serious gaming en mobile learning.

e De rol van de ELO wordt verder uitgebreid en ingebed in de onderwijsstructuur van de

school. Het is het streven dat in 2015 alle vakken structureel gebruik van Blackboard

maken. Om dit te realiseren wordt er voortdurend scholing aangeboden aan beginners.
Daarnaast worden er echter ook cursussen voor (ver)gevorderden georganiseerd. In
deze cursussen zullen specifieke thema'’s worden behandeld als digitaal toetsen,
adaptief toetsen enz.. Deze cursussen zullen worden verzorgd door de
beleidsmedewerker ICT dan wel door het UOCG, de educatieve afdeling van de R.U.
Groningen, waarmee de school nauw samenwerkt.

e In het komend schooljaar wordt in een aantal brugklassen een pilot gestart waarbij de
leerlingen voor en aantal vakken niet meer met een bestaande methode werken, maar
met door de vakgroep zelf ontwikkeld materiaal, dan wel met de digitale versie van een
bestaande methode (zie bijlage 1).

e Ook wordt er in het schooljaar 2009-2010 een begin gemaakt met het Culturium, een
cultuurstroom die leerlingen gaat voorbereiden op een vervolgopleiding in een
creatieve richting (film, foto, drama, beeldende vorming, tekenen enz.). Deze
cultuurstroom zal uitsluitend gebruik gaan maken van zelf ontwikkelde -vooral digitale-
leermiddelen (zie bijlage 2).

e Onder leerlingen en docenten wordt onderzoek gedaan naar de gebruikte en gewenste
leermiddelen. De uitkomsten van deze enquêtes kunnen op onderdelen tot een

aanpassing van het beleidsplan leiden.

4.3 Organisatie & personeel

Er vindt op dit moment binnen de verschillende vakgroepen een kritische heroriëntering op de
leermiddelen plaats. D.m.v. een enquête hebben zij aangegeven wat voor leermiddelen zij nu
gebruiken en welke veranderingen zij in de toekomst op dit gebied verwachten. Als direct
gevolg van die discussie zijn er al vakgroepen die in het komend schooljaar de bestaande
methode afzweren en uitsluitend met eigen digitaal èn niet digitaal materiaal gaan werken.
Daarnaast zal er aan het begin van het nieuwe schooljaar ook onder de leerlingen een
enquête worden gehouden over de leermiddelen.

Om ervoor te zorgen dat er in de toekomst ook voldoende kennis onder —een deel van- de
docenten aanwezig is om zelf leermiddelen te gaan ontwikkelen/arrangeren, zal er per
vakgroep/leergebied minimaal één collega op dit gebied worden geschoold.

De school streeft naar een toename van het aantal gekwalificeerde docenten die zelf nieuwe

leermiddelen ontwikkelen. Deze docenten dienen vanuit de lumpsum gefaciliteerd te worden.

4.4 Financiën

Zoals gezegd loopt het contract van de school met van Dijk Educatie medio 2010 af.

Momenteel zijn de verantwoordelijken (directeur bedrijfsvoering, Facility manager ) al druk

bezig met de voorbereiding op de verplichte Europese aanbesteding. In september van dit
jaar zullen de verschillende locatiedirecteuren daarin uitgebreid getraind worden.
Leermiddelenbeleid heeft vanzelfsprekend een grote impact op zowel het ICT- als het totale
financiële beleid van de school. Het is een misvatting, te denken dat het vervangen van
bestaande, door uitgeverijen aangeboden, leermiddelen door zelf ontwikkeld lesmateriaal
financieel voordeliger zou zijn. Zeker in het begin is dat absoluut niet het geval, omdat de

kosten van facilitering van leermiddelenontwikkelaars hoger liggen dan de kosten van de
bestaande leermiddelen.

5. TENSLOTTE

De ontwikkelingen op het gebied van leermiddelen bevinden zich momenteel in een enorme
stroomversnelling. Dit wordt enerzijds veroorzaakt door financiële oorzaken (gratis
schoolboeken, afnemende financiële mogelijkheden) anderzijds door de toenemende
mogelijkheden van ICT gerelateerde leermiddelen.

Zoals het met name in de ICT wereld een gegeven is dat een beleidsplan al weer kan worden
herschreven op het moment dat het eindelijk is goedgekeurd, zo moet ook dit beleidsplan niet
als een onwrikbaar document worden beschouwd. Ook voor het ontwikkelen van
leermiddelenbeleid geldt dat het vaak een kwestie van koffiedik kijken is, in welke richting het
zal gaan.

Uitgangspunt echter voor elk beleid op dit gebied moet zijn de kwaliteit van het onderwijs en

het aansluiten bij onze onderwijskundige visie en doelen.