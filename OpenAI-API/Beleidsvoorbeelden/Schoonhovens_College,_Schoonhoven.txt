EEEEEE / De interne en externe kaders (schoolniveau)

1.1 Interne kaders

Reden en doel van het leermiddelenbeleid.

Leermiddelen bepalen voor een belangrijk deel de kwaliteit van ons onderwijs. Docenten hebben tot op
heden grote invloed gehad op de keuze van deze leermiddelen. Terecht, want een goede docent kan pas
echt tot zijn recht komen als hij de beschikking heeft over leermiddelen die zijn aanpak ondersteunen of
versterken.

Per schooljaar 2009-2010 dient de school de leermiddelen vanuit de lumpsum geheel te bekostigen. Dit
versterkt de noodzaak tot een nadrukkelijker financiële analyse van de leermiddelen. Gebleken is dat wij
met het huidige boekenpakket jaarlijks 30.000 euro (10%) tekort komen. Op de leermiddelen zal bezuinigd
moeten worden. Dit mag echter niet ten koste gaan van de uitstekende kwaliteit van ons onderwijs.

Een tweede reden om het leermiddelenbeleid eens onder de loep te nemen was de toename van de ict-
mogelijkneden en de versnipperde wijze waarop die mogelijkhneden tot op heden worden benut.

Algemene uitgangspunten.
e De kwaliteit van de gehanteerde leermiddelen is op niveau; de goede onderwijsresultaten blijven
behouden
e Deleermiddelen sluiten aan bij de onderwijskundige uitgangspunten zoals geformuleerd in het
schoolplan.
e Digitaal leermateriaal heeft een vaste plaats binnen ons onderwijs
e De hoogte van het gemiddelde leermiddelenpakket is niet hoger dan de lumpsum-vergoeding.

Functie van dit document.

Dit document biedt het kader waarbinnen de school de komende 4 jaar keuzes gaat maken op het gebied
van het leermiddelenbeleid. Deze keuzes vinden plaats in het spanningsveld tussen de ambitieuze plannen
zoals geformuleerd in het schoolplan 2008-2012 en de financiële kaders die vanaf schooljaar 2009-2010
gelden.

Wat is de relevante inhoud uit het ict-beleid, personeelsbeleid en financiële beleid?

Het personeelsbeleid is erop gericht docenten zich te laten ontwikkelen door samen te werken en kennis op
elkaar over te brengen (olievlekwerking).

Het financieel beleid zet in op het kostendekkend maken van de leermiddelen op de middellange termijn en
daar waar mogelijk en nuttig is, gebruik te maken van subsidiemogelijkheden.

Het ICT beleid is gericht op de aanschaf van meer hardware voor de vakken/docenten die daadwerkelijke
plannen hebben om dit in te zetten voor activerend / gedifferentieerd onderwijs. Verder wordt gefocust op
de ontwikkeling van ICT vaardigheden bij docenten.

Wat verstaan we onder leermiddelen?

Onder leermiddelen verstaan we elke methode die de docent aanwendt om te onderwijzen. Zoals daar
zijn:

lesboeken (lees-, theorie- en werkboeken)

naslagwerken

digitaal lesmateriaal (om te oefenen, te verdiepen, te verklaren, te activeren)

de elektronische leeromgeving (inclusief de benodigde hardware zoals laptops, digitale borden en
de infrastructuur)

Procedure
Het leermiddelenbeleid wordt geformuleerd door de locatiedirectie in nauw overleg met het hoofd financiën,

de ICT-medewerkers en de commissie kwaliteitszorg. Het hoofd financiën maakt een financiële analyse
van de boekenlijst. De secties wordt gevraagd diverse methodes te onderzoeken en een voorkeur uit te
spreken, gebaseerd op inhoudelijke, kwalitatieve argumenten, afgezet tegen de kosten en de

uitgangspunten van het schoolplan. De ICT medewerkers zetten de wensen af tegen de haalbaarheid en
gewenstheid van de ICT ontwikkelingen binnen de school.
De commissie kwaliteitszorg monitort de beleidskaders.

Het leermiddelenbeleid wordt voor 4 schooljaren uitgezet en vervolgens tegen het licht gehouden en, waar
nodig, aangepast. Jaarlijks zal een tussentijdse evaluatie plaatsvinden door de secties. Indien de
kwaliteitseisen onder druk komen te staan zal de locatiedirectie i.s.m. de secties en het hoofd financiën
bezien of tussentijdse aanpassing van het beleid noodzakelijk is.

1.2 Externe kaders

Landelijk

In 2009-2010 is de lumpsum financiering gestart. Vanaf schooljaar 2010-2011 worden de leermiddelen
Europees aanbesteed. Dit creëert kansen op het gebied van leermiddelenbeleid, aangezien alle methodes
op dat moment vervangen kunnen worden.

Met de inzet van de leermiddelen dient de docent te kunnen voldoen aan de kerndoelen van de onderbouw
en de eindtermen in de bovenbouw .

Bestuur

De doorlopende leerlijn en de goede examenresultaten die wij als school sinds jaren hebben, dienen
gewaarborgd te worden. Ouders en leerlingen moeten bovendien vertrouwen hebben in de methodes die
gebruikt worden. De keuze van leermiddelen dient tenslotte plaats te vinden binnen de financiële
randvoorwaarden die door de directie worden vastgesteld.

KEEESS ) Ro/atie met de onderwijskundige visie van de school

21 Onderwijskundige visie

Uitspraak Centraal staat de leerling en zijn leerproces (schoolplan 2008-2012)

Toelichting Het onderwijs op het Schoonhovens College is erop gericht een gestructureerd en helder
kader aan te bieden waarbinnen de leerling zo actief en zelfstandig mogelijk leert. Daarbij
proberen wij oog te hebben voor verschillen in aanleg en capaciteiten tussen Ieerlingen,

zodat we uit iedere leerling het beste kunnen halen.

Gevolgen
e de leermiddelen bieden structuur

e de leermiddelen bevatten veel activerende werkvormen

e de leermiddelen bieden leerlingen de mogelijkheid zelfstandig de stof door te werken
e de leermiddelen bieden de mogelijkheid tot niveaudifferentiatie

e de leermiddelen bouwen op naar / sluiten goed aan op de exameneisen

e docenten creëren een rijke (digitale) leeromgeving, waar de leerlingen naar gelang hun
aanleg en capaciteiten uit kunnen putten

e leerlingen kunnen in dit kader (beperkte) keuzes maken waar het de leermiddelen betreft

In een dergelijke omgeving wordt de leerling gestimuleerd en begeleid om prestaties te leveren
op het voor hem of haar hoogst mogelijk niveau.

2.2 Onderwijskundige ambitie

Ambitie [1] Elke sectie maakt een update van het vakwerkplan waarin wordt aangegeven hoe
bovenstaande onderwijskundige visie wordt gerealiseerd in de diverse leerjaren

Toelichting De vakwerkplannen zijn enigszins verouderd. De nieuwe situatie m.b.t. de mogelijkheden op
het gebied van leermiddelenontwikkeling biedt een goede gelegenheid deze plannen te
updaten.

Gevolgen In schooljaar 2010 - 2011 werkt iedere sectie met een vakwerkplan dat aansluit op de nieuwe
ontwikkelingen m.b.t. de lumpsum financiering en de ontwikkeling van (digitale) leermiddelen

Ambitie [2] Elke sectie en, in toenemende mate, iedere docent maakt gebruik van de ELO en/of andere ICT
toepassingen om variatie in de didactiek aan te brengen en zo het leerrendement te vergroten.
De leerlingen weten effectief gebruik te maken van digitale programma’s en informatiebronnen.

Toelichting Digitaal leermateriaal biedt de mogelijkheid om meer te variëren, te activeren en leerlingen
verschillende leerstrategieën aan te bieden.

Gevolgen Binnen 4 jaar
e vormt de ELO binnen ieder vak een vaste aanvulling op de papieren methode

e heeft de ELO bij ieder vak een inhoudelijke activerende en differentiërende component

e maakt iedere docent gebruik van aanvullend digitaal lesmateriaal (Teleblik, Wikiwijs,
kennisnet etc.)

Ambitie [3] Docenten arrangeren in toenemende mate eigen, activerende, methodes binnen de financiële kaders en met
behoud van kwaliteit.

Toelichting Zelf gearrangeerd lesmateriaal biedt de mogelijkheid om in te spelen op de individuele leerbehoeftes van leerlingen en
sluit aan op de vaardigheden en kennis van de individuele docent.

Gevolgen Binnen 4 jaar zijn de bestaande gearrangeerde methodes
e  professioneler van lay-out
e niet docent-specifiek, maar overdraagbaar
e onderdeel van een doorlopende Ieerlijn
e activerend
e rijk aan verschillende didactische werkvormen

2.3  Uitvoering

Stand van zaken
Op dit moment hebben zich op diverse plaatsen binnen de school initiatieven ontwikkeld op het gebied van
de ontwikkeling van leermiddelen. Tot voor kort bestond het aanbod van leermiddelen voor nagenoeg 100
% uit traditionele methodes/leerboeken. Deze boden structuur en gaven al naar gelang de methode in
meerdere of mindere mate gelegenheid tot zelfstandig en/of actief leren. Realisering van kerndoelen en
aansluiting op exameneisen speelden een belangrijke rol in de keuze van een leermiddel. Enkele secties
kozen voor een methode met differentiatiestof.
In toenemende mate maken secties echter de keuze voor het aanwenden van andere leermethodes, op
basis van andersoortige leermiddelen. Een overzicht:
e de sectie biologie heeft een digitale methode ontwikkeld voor de onderbouw
e de sectie tekenen heeft een digitale methode ontwikkeld voor de bovenbouw, waar de leerlingen met
name op het gebied van kunstgeschiedenis veel baat bij hebben
e de sectie Nederlands leert leerlingen van onder- en bovenbouw schrijven via het op het individu
toegespitste, digitale, TIO programma
e de sectie Frans leert vmbo-leerlingen de taal op basis van de AIM methode (een activerende
methode, in eerste instantie gebaseerd op luisteren i.p.v. lezen)
e de secties geschiedenis, natuurkunde, biologie, Nederlands, wiskunde, LO en tekenen zetten de ELO
structureel, inhoudelijk, in in het leerproces
e de sectie aardrijkskunde zet het smart board in ter ondersteuning van het leerproces
e in het kader van de invoering van de specialisaties Kunst en Media en Science in klas 1 wordt eigen
materiaal samengesteld
e in de vwot+ klas is een eigen lessenreeks filosofie samengesteld. Tevens zijn er modulen ontwikkeld
voor debating, stamboomonderzoek, weerkunde en literatuuronderzoek.
e de sectie geschiedenis heeft voor de onderbouw vmbo een syllabus geschreven
e de sectie metaaltechniek gebruikt een zelfgeschreven methode voor een CNC machine
e de secties electrotechniek en handel en administratie gebruiken een zelfgeschreven methode voor
simulatieprogramma's
e in alle beroepsgerichte programma’s is ict verweven
e alle beroepsgerichte programma's maken gebruik van werkpleksimulatie en buitenschools leren

Basisvoorwaarde voor dit soort ontwikkelingen is het vertrouwen van docenten, leerlingen en ouders dat de
gebruikte nieuwe leermiddelen geen afbreuk doen aan (c.q. juist bijdragen aan) de hoge kwaliteitstandaard
van de school. Dit brengt een continu proces van evalueren een aanpassen met zich mee.

Voornemens/doelen

2009-2010
e installatie van 5 smart boards
e docenten informeren elkaar tijdens voorlichtingsbijeenkomsten over het gebruik van digitale
schoolborden
e secties schrijven vakwerkplannen (studiemiddag) met daarin ruim plaats voor ICT vaardigheden
e secties evalueren de huidige methode en zetten de voor- en nadelen af tegen vernieuwende

leermiddelen en tegen de kosten

e in het kader van de invoering van de specialisaties in klas 2 wordt eigen materiaal
samengesteld/ontwikkeld

e tijdens een leermiddelendag worden docenten d.m.v. workshops geïnspireerd op het gebied van ICT
mogelijkheden

2010-2011
e docenten van de specialisaties enthousiasmeren collega’s d.m.v. presentaties over het ontwikkelde
programma
e secties worden geschoold in ELO vaardigheden
e secties voeren de plannen uit m.b.t. ICT vaardigheden
e 50 % van alle secties levert vakinhoudelijk opdrachten aan via de ELO
e uitbreiding van digitale borden

2011-2012
e 75 % van alle secties levert vakinhoudelijk opdrachten aan via de ELO
e 30% van de secties biedt de leerlingen keuzes aan op het gebied van leermiddelen

2012-2013
e 100% van alle secties levert vakinhoudelijk opdrachten aan via de ELO
e 100% van de secties heeft de beschikking over een smartboard
e 60% van de secties biedt de leerlingen keuzes aan op het gebied van leermiddelen

MEE 3 Relatie met het organisatie- en personeelsbeleid

3.2 Vooraf

Uit het schoolplan 2008-2012:
Het Schoonhovens College zal zich de komende jaren steeds meer ontwikkelen tot een school waar de
leerling in een uitdagende en stimulerende leeromgeving leert i.p.v. passief onderwezen wordt.

Toelichting

Door een grotere nadruk op zelfstandig werken, samenhangend en samenwerkend leren krijgen de
leerlingen een actievere rol en een grotere eigen verantwoordelijkheid in het leerproces. Zij hebben de
mogelijkheid om keuzes te maken die passen bij hun eigen voorkeuren en sterke kanten. Het onderwijs
wordt minder traditioneel, meer naar de buitenwereld gericht en vertoont meer samenhang.

Gevolgen

Dit proces kan alleen plaatsvinden als docenten goed samenwerken. De autonomie van de individuele
docent en de vaksectie zal logischerwijze beperkt worden, docenten kijken over hun eigen vakgrenzen
heen en ontwikkelen samen met collega’s vakoverstijgend leermateriaal. Ook zal elke docent digitale
werkvormen inzetten.

3.2 Doelstelling organisatie en personeel

Uitspraak 1 Docenten overleggen met elkaar over —vakoverstijgende- beoogde leeropbrengsten en de
leermiddelen die daarvoor dienen te worden ingezet.

Toelichting

Binnen de school bestaan vrij grote verschillen tussen docenten waar het gaat om de kennis en
vaardigheden m.b.t. het inzetten van alternatieve, zelfgearrangeerde of digitale, leermiddelen. Van
groot belang wordt dan ook de uitwisseling van dit soort kennis binnen het team.

Gevolgen

In de jaarplanning wordt tijd gereserveerd voor overleg tussen vakdocenten, waarbij voorlopers op het
gebied van de inzet van digitaal lesmateriaal collega’s inspireren d.m.v. praktische tips en voorbeelden.
Collega’s c.q. secties maken afspraken op het gebied van de inzet van activerende, digitale leermiddelen.

Uitspraak2 Binnen specifieke kaders zoals de specialisaties en de vwo+ klas ontwikkelen docenten in
teamverband hun eigen leermiddelen.

Toelichting

De specialisaties science, sport en kunst en media, evenals de inrichting van de vwo+ klas, zijn
schoolspecifiek. Zij zijn in geen geval vrijblijvend; de leerlingen krijgen een beoordeling die meetelt voor de
bevordering. Dit houdt in dat de -zelf te ontwikkelen- vakinhouden op niveau en op elkaar afgestemd
moeten zijn.

Gevolgen

Docenten die lesgeven binnen de specialisaties krijgen binnen het taakbeleid ruimte om samen de
leermiddelen te ontwikkelen voor deze specialisaties. Hierbij wordt ruim aandacht besteed aan de
samenhang van de leerinhoud met die van andere, traditionele, vakken.

3.3 Ambities ten aanzien van het personeel en organisatie

Ambitie
Alle docenten op het Schoonhovens College ontwikkelen de komende jaren hun kennis van en vaardigheid
in het gebruik van leermiddelen.

Toelichting

Gezien de ambitie van de school leerlingen een stimulerende leeromgeving te bieden die meer gericht is op
de persoonlijke leerbehoefte van de individuele leerling, is het noodzakelijk dat iedere docent zich verdiept
in de manier waarop hij deze leerlingen het best bereikt en welke methodes daarbij het meest activerend
zijn.

Het leermiddelenbeleid haakt in op de kennis en vaardigheden van docenten. Daar waar lacunes zijn,
instrueren docenten elkaar of wordt scholing aangeboden.

Gevolgen
Er wordt scholing en ontwikkeltijd geboden op het gebied van:
e het ontwikkelen van eigen leermiddelen
e het gebruik van digitale borden
e het gebruik van de ELO
e onderzoek naar de mogelijkheden van conference learning

Het leermiddelenbeleid is gebaseerd op de uitgangspunten van het schoolplan. Om voor voldoende
draagvlak te zorgen is het echter bovendien van belang tijd en middelen te verschaffen aan docenten om

zich te verdiepen en te ontwikkelen. Dit zal plaatsvinden via ontspannen bijeenkomsten die diverse vormen
aan zullen nemen.

3.4 Wat gaan we doen en wat is al in gang gezet?
Huidig schooljaar (2009-2010)
Projectnaam 1 leermiddelenontwikkeling specialisaties

Doel project Het huidige schooljaar ontwikkelen de docenten die betrokken zijn bij de specialisaties in
onderling overleg de leermiddelen voor leerjaar 2

Resultaat Er ligt een specialisatie-programma voor leerjaar 2

Activiteiten Docenten van de specialisaties verfijnen het programma en de leermiddelen van leerjaar 1 en
ontwikkelen het programma en de leermiddelen van leerjaar 2. Hierbij stemmen zij deze
programma's zodanig af, dat niveau, beoordeling en samenhang met andere vakken
gewaarborgd zijn

Inzet ledere docent die lesgeeft in de specialisaties 50 uur
Planning _ Start project: 1 september
Ontwikkelen: september - mei,
Eindrapportage: 1 juni.
Fasering: zie 2.3

Projectnaam 2 leermiddelenontwikkeling vwo+

Doel project Het huidige schooljaar ontwikkelen de docenten die lesgeven in de vwo+ klas de leermiddelen
voor leerjaar 2

Resultaat Er ligt een verdiepend programma voor leerjaar 2 vwo+

Activiteiten Docenten verdiepen het programma en de leermiddelen van leerjaar 1 en ontwikkelen het
programma en de leermiddelen van leerjaar 2. Hierbij stemmen zij deze programma’s zodanig
af, dat niveau, beoordeling en samenhang met andere vakken gewaarborgd zijn

Planning _ Start project: 1 september
Ontwikkelen: september - mei,
Eindrapportage: 1 juni.

Fasering: zie 2.3

Schooljaar 2009/2010

Projectnaam 3 Uitbreiding gebruik digitale borden

Doel project Het digitale schoolbord wordt een belangrijke aanvulling op de traditionele methode,
waardoor de leerlingen actiever worden en meer samenhang tussen de vakspecifieke
leerstof en de andere vakken c.q. de maatschappij leren zien

Resultaat De secties aardrijkskunde, biologie, geschiedenis, natuurkunde en wiskunde maken intensief
gebruik van het digitale schoolbord.

Activiteiten Het huidige schooljaar worden extra digitale borden aangeschaft. De secties aardrijkskunde en
wiskunde dragen hun kennis m.b.t. activerende didactiek over op de collega’s biologie,
geschiedenis en natuurkunde.

Inzet Gelden voor digitale schoolborden
Verplichte deskundigheidsbevordering

Planning Periode: september - mei,
Eindrapportage: 1 juni.
Fasering: zie 2.3

Schooljaar 2010/2011 en verder
Uitrol van het project over alle secties

Projectnaam 4 Uitbreiding gebruik van de ELO
Doel project De ELO wordt door alle docenten gebruikt ter ondersteuning van de lesinhoud

Resultaat Voor 50 % van de vakken staan aanvullende, verdiepende opdrachten, filmpjes, studiewijzers,
uitwerkingen, aantekeningen etc. ter beschikking van de leerling op de ELO

Activiteiten Er wordt een studiemiddag georganiseerd waarop de mogelijkheden van de ELO worden
uiteengezet.

Inzet 3 uur verplichte deskundigheidsbevordering per docent

Planning Periode: jan/febr
Fasering: Zie 2.3

Schooljaar 2009/2010 en verder
De haalbaarheid/wenselijkheid van het aanstellen van een TIO coördinator wordt onderzocht.

Projectnaam 5 Conference learning

Doel project Onderzocht wordt in hoeverre conference learning een waardevolle aanvulling van het huidige
onderwijsaanbod kan zijn.

Resultaat Door conference learning kunnen vakken / modules worden aangeboden waarvoor binnen het
huidige financiële kader geen mogelijkheden bestaan

Activiteiten Er wordt binnen 5=1 (samenwerkingsverband van 5 scholen) onderzoek gedaan naar de
praktische mogelijkheden van uitwisseling van docenten en vakken

Te denken valt aan vakken die door weinig leerlingen gekozen worden of verbreding bieden (wiskunde D, filosofie etc.)

Inzet 50 uur binnen de werkgroep 2° fase

Planning Periode:jan - april

z / Relatie met het ict- en financiële beleid

41 Vooraf

Het leermiddelenbeleid wordt gevoed vanuit de schoolvisie, die is uitgewerkt in het schoolplan. De
(gestuurde) ontwikkelingen op het gebied van organisatie en personeel dienen er voor te zorgen dat de
randvoorwaarden van een foegesneden organisatiestructuur en een geëquipeerd personeel gewaarborgd
zijn.

Vervolgens is het van belang dat tevens de fysieke middelen toereikend zijn om het leermiddelenbeleid
gestalte te geven binnen de financiële kaders die er voor onze organisatie gelden. De focus van ons
ingediende projectplan was primair de financiële (on)mogelijkheden inzichtelijk te krijgen en daarop te
sturen. Hierbij is continu het spanningsveld met het behoud van kwaliteit in ogenschouw gehouden.
Desalniettemin volgen we wel de nieuwe (ict)ontwikkelingen en de mogelijkheden voor ons onderwijs.

Bij de aanschaf van de relevante ICT-hardware wordt duidelijk de relatie gelegd met de doelstellingen
binnen dit lIeermiddelenbeleidsplan. Financieel wordt het leermiddelenbeleid duidelijk traceerbaar in de
begroting en realisatie opgenomen.

4.2 Middelenbeleid uitspraken (inclusief aanbestedingsbeleid)

In dit hoofdstuk leggen we de relatie tussen het middelenbeleid en de leermiddelen. Speciale aandacht is
er voor de aanbestedingsproblematiek en de ICT-infrastructuur.

Uitspraak [1] _Het programma van eisen binnen de Europese aanbesteding biedt voldoende
mogelijkheden om innovaties binnen het leermiddelenbeleid te kunnen realiseren.

Toelichting De ambitieus geformuleerde doelstellingen in het schoolplan en vervolgens in dit
leermiddelenbeleidsplan dienen niet beperkt te worden door de aanbestedingsprocedures.

Gevolgen Extra aandacht besteden aan het opstellen van het programma van eisen, waarbij
haalbaarheid, kwaliteit en effecten op de prijs belangrijke factoren zijn.

Uitspraak [2] Om vertragingen in het ict-netwerk te voorkomen (bottlenecks) is het noodzakelijk dat de
infrastructuur op peil wordt gehouden.

Toelichting Ten behoeve van een adequate werking van de leermiddelen die afhankelijk zijn van het
netwerk, dient dit op het gewenste peil te zijn en te blijven.

Gevolgen Een focus komt te liggen op de bekabeling en de performance van de servers. De status
van het servicecontract met de netwerk-service-organisatie wordt herbeoordeeld. Dit om de
performance te bewaken. In de jaren 2009 en 2010 zal een eerste aanzet hiertoe worden
gegeven.

Uitspraak [3] _ Jaarlijks dient een leermiddelenbudget te worden vastgesteld. Dit binnen een
meerjarenperspectief.

Toelichting De component leermiddelenbudget dient inzichtelijk in de begroting te worden opgenomen.
Hierbij dienen ook de mee te rekenen personele lasten te worden meegenomen.

Gevolgen Vooraf dienen al de baten en de lasten te worden geanalyseerd, binnen een meerjaren
context. Deze exercitie gaat jaarlijks vooraf aan het samenstellen van de boekenlijst en
wordt geëvalueerd voordat de nieuwe begroting wordt opgesteld. Deze component wordt
door middel van financieringsstroom en /of projectnummer traceerbaar in de begroting en
realisatie opgenomen.

Uitspraak [4] __ Het leermiddelenbudget dient in 2010 kostendekkend te zijn binnen de in uitspraak 3)
genoemde volledige context van baten en lasten.

Toelichting In schooljaar 2009-2010 legt de school binnen een enge definiëring van
leermiddelenkosten €30.000 toe op de leermiddelen. Binnen een ruime definiëring is het
verschil nog groter. De school neemt een aantal beslissingen die een minimale aanslag
betekenen op de hoge kwaliteit van de leermiddelen en het resultaat. De school overweegt
sterk om voor de klassikale studies over te gaan op een intern boekenfonds. Het effect op
de inkoopprijs hangt sterk af van de uitkomst van de Europese Aanbesteding.

Gevolgen Naast het gebruikmaken van de mogelijke directe besparingen, worden de secties bewust
gemaakt van prijzen en alternatieven, ook binnen de vernieuwende leermiddelen. De
directie treedt dwingender op bij het goedkeuren van de boekenlijst. Hiertoe worden de
secties gewezen op de leermiddelendatabanken die er bestaan.

4.3 Ambitie: Gewenste ontwikkelingen

Ambitie [1] Ten behoeve van een kostenbesparing werken we voor de aanbesteding samen met de
andere scholen binnen ons samenwerkingsverband.

Toelichting Door samen te werken ontstaan leereffecten. Indien het Programma van Eisen van de
individuele scholen aansluiten, kan eventueel voor bundeling worden gekozen, zodat we
een kwantitatief voordeel kunnen behalen.

Gevolgen Binnen het samenwerkingsverband wordt intensief gesproken over de financiële gevolgen

van de Europese aanbesteding om te analyseren waar kostenreducties mogelijk zijn
(valkuil: een te hoge kwaliteit formuleren waarop vervolgens de prijs wordt gebaseerd).

Ambitie [2] Er komt een meerjaren ict-investeringsplan dat aansluit op het leermiddelenbeleidsplan.
Toelichting Uit het ict-plan dient opgemaakt te kunnen worden wat de gewenste ambitie is.
Gevolgen Het ict-plan is meerjarig en in samenspraak met de locatiedirectie vastgesteld. De traditionele

afschrijving en vervang-cyclus wordt uitgebreid met de vraag in hoeverre deze aansluit bij de
nieuwe onderwijsbehoefte.

4.4 Aanpak

In deze paragraaf wordt in grote lijnen aangegeven welke projecten er uitgevoerd worden om onze
ambities te bereiken.

Eerstvolgende schooljaar
Projectnaam Onderzoek samenwerking aanbesteding leermiddelen in ons samenwerkingsverband

Doel van het project Vaststellen van de voordelen/nadelen van een gemeentelijke samenwerking bij
het aanbesteden van de leermiddelen.

Resultaat

Onderzoeksverslag

Aanbevelingen voor het toekomstige beleid van aanbesteding van leermiddelen.
Behalen van leereffecten.

Behalen van kostenbesparingen door samenwerking of uitwisselingen van best-
practices

Activiteiten
e intensieve contactmomenten met de samenwerkingsscholen (5=1scholenverband)
e besluiten nemen op basis van de aanbevelingen in het onderzoek.

Inzet Intern: 5 contactmomenten Projectleider Europese Aanbesteding met collega’s van de
samenwerkingsscholen
Extern: intermediair Europese Aanbesteding, 5 contactmomenten.

Planning Start project: 1 september 2009.
Tussenrapportages: 15 oktober 2009 en 13 november 2009
Eindrapportage: 1 december 2009.

Volgende schooljaren

e 2010/2011 evaluatie van uitkomst proces EA en uitwisselen van ervaringen op het gebied van
beoogde en geformuleerde criteria en uiteindelijke realisatie

e 2011/2012 geen
e 2012/2013 opstarten voor EA en bepalen of samenwerking zinvol is.

Eerstvolgende schooljaar

Projectnaam _ Ict-beleidsplan

Doel van het

project Opstellen meerjaren ict-beleidsplan

Resultaat « op leermiddelen toegespitst meerjaren ict-beleidsplan
« Aanbevelingen voor het toekomstige beleid van aanschaf en vervanging van ict
hardware.
« Aanbevelingen voor de aanschaf van leermiddelen georiënteerde aanschaf van
software.

« Een goed geoutilleerde infrastructuur

Activiteiten ° opstellen van beleidsplan in samenwerking met projectleider leermiddelenbeleid en
locatiedirectie, Hoofd Financiën.
« Besluiten nemen op basis van de aanbevelingen in het onderzoek.

Inzet Intern: maandelijks contactmomenten locatiedirectie, projectleider leermiddelenbeleid en
afdeling ICT
Extern: advisering infrastructuur, elo en externe backup, helpdesk

Planning Start project: 1 augustus 2009.
Tussenrapportages: 1 januari 2010
Eindrapportage:10 juli 2010.

Volgende schooljaren

e 2010/2011 implementatie beleidsplan en bijschaven
e 2011/2012 implementatie beleidsplan en bijschaven

e 2012/2013 implementatie beleidsplan en bijschaven en
evaluatie van gehele proces op 01-07-2013