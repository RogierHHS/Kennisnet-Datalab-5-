Inleiding

Het opstellen van een leermiddelenbeleidsplan biedt de mogelijkheid om eenheid aan te brengen in het
schoolbeleid. Het opstellen van een Leermiddelenbeleidsplan vereist een integrale benadering. De onderwijsvisie
van de school, de inzet van leermiddelen, professionalisering van de docenten, ICT beleid en de financiële kaders
zijn immers niet los te banaderen. Keuzes die gemaakt worden in het kader van leermiddelenbeleid hebben
invloed op al deze terreinen en vice versa.

Het Montaigne Lyceum heeft sinds de oprichting van de school in 2001 veel ervaring opgedaan met het
ontwikkelen van onderwijsmateriaal. Dit betekent dat keuzes die andere scholen wellicht nog moeten maken al
zijn gemaakt en niet in het plan opgenomen zijn. Hierbij valt te denken aan een vraag als: ‘”aan welke
voorwaarden moet het zelf ontwikkelde materiaal voldoen?”. Om toch inzicht te geven in de keuzes die in het
verleden zijn gemaakt, is de Montaigne Ontwikkelgids als bijlage 1 aan dit plan toegevoegd.

Daarnaast is er een bijlage (2) gewiĳd aan Montaigne-db.nl. In dit zelf ontwikkelde online
leermiddelenopslagsysteem wordt het door de docenten van de school ontwikkelde materiaal beschikbaar
gehouden. Het systeem bestaat 0.a. uit een database van door de docenten ontwikkeld materiaal en een programma
voor het ontwikkelen van lesmaterialen. Om ervoor te zorgen dat de lesmaterialen gemakkelijk te vinden zijn in
de database, vindt metadatering volgens de internationale standaarden plaats. Daarnaast heeft het Montaigne
Lyceum een aantal schoolspecifieke metadata toegevoegd met betrekking tot de visie en werkwijze van de school.

In dit plan wordt uitgegaan van cycli van 4 jaar aangezien voor de afschrijving van boeken en ICT vaak deze
termijn wordt gebruikt. Dit plan is daarnaast gekoppeld aan het nieuwe schoolplan van het Montaigne Lyceum,
waarin de ambities voor komende vijf jaar zijn verwoord.

1. De onderwijskundige visie van de school

Op het Montaigne Lyceum staat de ontwikkeling van de leerling, in de brede zin des woords, centraal.
De doelstelling van het onderwijs is dat we van een Montaigne-leerling kunnen zeggen dat hij of zij

° betrokken is

« zelfsturend is, keuzes kan maken, discipline heeft

« inzicht heeft in eigen kunnen

« kennis van zaken heeft

« kan samenwerken

° verantwoordelijkheid neemt voor zichzelf, voor anderen en voor de wereld

° klaar is voor de maatschappij

Het diploma dat onze leerlingen uiteindelijk behalen, is een diploma-plus: naast het opdoen van kennis
staat het verwerken van inzichten en de vaardigheden om iets met die inzichten te doen centraal.

Bovenstaande doelstelling is alleen te realiseren met een op maat gemaakt, contextrijk
onderwijsaanbod. Dit betekent concreet dat op het Montaigne Lyceum veel materiaal door de docenten
zelf wordt ontwikkeld. Om het ingewikkelde proces van het ontwikkelen van materiaal goed te laten
verlopen heeft iedere team (in totaal 7) een eigen OnderwijsArchitect. Dit zijn docenten die geschoold
zijn in het ontwikkelen van materiaal. De OnderwijsArchitect begeleidt collega-docenten in het zelf
ontwikkelen van lesmateriaal. Elke OnderwijsArchitect heeft wekelijks een dagdeel beschikbaar voor de
ontwikkeling van lesmaterialen. De onderwijsarchitecten van de verschillende teams vormen samen het
OnderwijsAtelier. Tijdens de wekelijkse teammiddagen geven de OnderwijsArchitect en de teamleider
samen richting aan de onderwijsontwikkeling in hun team. De OnderwijsArchitecten ondersteunen
verschillende onderwijskundige processen in de school en worden daarom uit de reguliere gelden en
niet uit de leermiddelengelden betaald.

Momenteel wordt onderzocht hoe de onderwijsarchitecten nog effectiever kunnen worden ingezet.
Hierbij wordt gedacht aan een F/ying Doctors-constructie.

2. De visie van de school op leermiddelenvoorziening

De school wil een substantieel deel van de leermiddelen zelf ontwikkelen. Het onderwijs moet zo echt en
contextrijk mogelijk zijn. Het gebouw van het Montaigne Lyceum en de wijze waarop de school is georganiseerd
bieden hiertoe veel mogelijkheden. Slechts een zeer beperkt aantal scholen in Nederland heeft een soortgelijk
vernieuwend concept als het Montaigne Lyceum.

Het zelf ontwikkelen van een deel van het materiaal zorgt voor:
- _ Onderwijs op maat
- _ Implementatiemogelijkheden van de schooldidactiek
- _ Deskundigheidsbevordering van de docenten
- _ Een grote mate van eigenaarschap van het onderwijs van de collega’s

Uitgevers lijken vooralsnog niet in staat (of bereid) passend materiaal bij dit concept te ontwikkelen en op de
markt te brengen.

In onderstaande tabel zijn de percentages voor de huidige situatie en streefsituatie (uiterlijk over 4 jaar) naast
elkaar geplaatst. Deze percentages zijn gecheckt bij de teams en akkoord bevonden.

Materiaal van derden Eigen materiaal

Huidig streef huidig streef
Onderbouw KT 60 50 40 50
Onderbouw TH 50 50 50 50
Onderbouw HV 70 60 30 40
Onderbouw Gym 70 60 30 40
Bovenbouw K 50 50 50 50
Bovenbouw T 75 60 25 40
Bovenbouw HV 75 65 25 35

De percentages hebben betrekking op de tijd dat leerlingen zelf bezig zijn met de verwerking van de stof en zijn
gemiddelden per afdeling (en kunnen daarbinnen dus per leerjaar en per vak verschillen).

Materiaal van derden:
dit is materiaal dat bij uitgevers of andere (commerciële) partijen wordt ingekocht. Materiaal van derden
is (hoofdzakelijk) bronnenmateriaal, n het zelf ontwikkelde materiaal wordt hiernaar verwezen.

Eigen materiaal:
dit is materiaal dat zelf ontwikkeld is of gearrangeerd met bestaande content.

Alleen eigen materiaal dat opgenomen is in de Montaigne DataBase wordt meegerekend in de streefcijfers.
Opname in de DataBase betekent dat het materiaal voldoet aan de kwaliteitseisen van de school en hierop is
gecontroleerd door het OnderwijsAtelier (zie paragraaf 4).

Het zelf ontwikkelen en/of arrangeren van eigen materiaal heeft betrekking op contextrijke
verwerkingsopdrachten (voor een vak, vakoverstijgend of voor een thema). Het is niet gewenst veel tijd en energie
te steken in het zelf ontwikkelen van leerteksten.

Als ondergrens per vak (mag gemiddeld over de verschillende leerjaren) wordt een streefcijfer van 25% eigen
materiaal gehanteerd. De school / teamleiding voert hierover jaarlijks gesprekken met de sectie en daarbij kan
eventueel beargumenteerd worden waarom de 25% niet wordt gehaald. De gesprekken worden ‘low profile’
gevoerd en op basis van ervaringen wordt gestuurd op het behalen van het streven in 4 jaar. Het ontwikkelen van
eigen materiaal is een vast onderdeel op de agenda van het Doorlopend Leerlijn Overleg (DLO)

3. Organisatie rond het kiezen, verwerven en ontwikkelen van leermiddelen

Eigen materiaal
In de teamontwikkelplannen worden in januari van elk schooljaar plannen geformuleerd voor het ontwikkelen,

verbeteren of aanvullen van eigen materiaal. Deze plannen worden als een project uitgewerkt en ingediend,
waarbij vooral aandacht is voor de formulering van het beoogde resultaat, het tijdpad, de begroting en de criteria
voor kwaliteit.

Naast de teams kunnen ook vaksecties of individuele docenten een project indienen.

De plannen worden gepresenteerd voor een ‘beoordelingscommissie’. Deze breed samengestelde groep binnen de
school (met afvaardiging uit de schoolleiding, het OnderwijsAtelier, docenten en leerlingen) maakt jaarlijks een
keuze uit de aangeboden projecten. De ouders worden via de Ouderraad geïnformeerd over de procedure en de
uitkomsten ervan.

De schoolleiding verstrekt inzichten in de toegekende projecten en de bijbehorende budgetten. De tijd die
gemoeid is met de uitvoering van gehonoreerde projecten wordt vanaf 2010-2011 opgenomen in het takenplaatje

van de betrokkenen.

Procedure interne ontwikkelsubsidie (jaarlijks proces)

Onderdeel Tijdpad
1. Aankondigen subsidiemogelijkheid Uiterlijk 31 oktober
2. Indienen projectplan (zie bijlage voor format) Uiterlijk 31 januari
3. Beoordelen plannen door commissie Uiterlijk 15 februari
4. Toekennen bedrag (tijd voor docent) en ondersteuning (OA) | Uiterlijk 28 februari
S. Informeren aanvragers Uiterlijk 15 maart
6. Opnemen in formatie nieuw schooljaar Uiterlijk 15 juni

De school zoekt samenwerking met partners (bijv. binnen PLEION), om te komen tot een gezamenlijke productie
van lesmateriaal. In de komende beleidsperiode van 4 jaar worden hier gerichte stappen in gezet, te beginnen in de
tweede helft van het schooljaar 2009-2010 (eerste verkenning, oriëntatie op reeds beschikbaar materiaal 0.a. via
de Montaigne Database www.montaigne-db.nl).

Externe ondersteuning
Het Montaigne Lyceum heeft bij het ontwikkelen van het onderwijsmateriaal externe ondersteuning ingekocht bij
KPC Groep / Colours. Het betrof 0.a.:
e scholing van onderwijsarchitecten m.b.t. het ontwikkelen van materiaal
bewaken van het tijdpad
systematisch opzetten van onderwijsontwikkeling in de school
in samenspraak opstellen van criteria en formats waaraan het materiaal moet voldoen
het inrichten van www.montaigne-db.nl

Het verdient aanbeveling om bij een ingrijpende innovatie, zoals het zelf maken van onderwijsmateriaal, een
externe partij in de hand te nemen die ervaring heeft op dit gebied. Inmiddels heeft het Montaigne Lyceum zelf
getrainde onderwijsarchitecten, zijn de criteria opgesteld en is het ontwikkeltraject vastgesteld zodat vooralsnog
geen externe partij (behalve bij het opstellen van dit plan) in het plan is opgenomen.

Bij het implementeren van het beleidsplan n de komende 4 jaar zal de school, daar waar nodig, externen
inschakelen voor advies. De kosten van deze inhuur zullen ten laste komen van het leermiddelenbudget.

Materiaal van derden
Het Montaigne Lyceum werkt voor de komende periode met Van Dijk Educatie als leverancier en logistiek
verantwoordelijke voor de schoolboeken.

Ten aanzien van de aanschaf van materiaal van derden wordt in de komende periode experimenteerruimte
toegestaan voor de teams en secties. Het gaat daarbij om zaken als de aanschaf van lesmethoden per leerling of


per klas (in zogenaamde klassensets), alsmede de aanschaf van pdf’s van lesmethoden. De secties zijn leidend,
nemen het initiatief voor het inzetten van een experiment en overleggen hierover met de team — en schoolleiding.

De middelen die nodig zijn voor experimenten zoals klassensets, mogelijkheden om zelf materiaal te arrangeren
en de aanschaf van digitaal materiaal worden uit het leermiddelenbudget bekostigd en niet uit het sectiebudget.
Voor ieder experiment dient de sectie / het team een begroting en een toelichting in bij de schoolleiding . Naar
aanleiding hiervan wordt besloten welke voorstellen / experimenten worden gehonoreerd.

4. Programma van eisen voor leermiddelen

De school gebruikt de volgende omschrijving voor wat digitale leermiddelen zijn:
‘digitale leermiddelen’:

e watishet wel? _ webquests
applets
games
url’s, als verwijzing naar informatie

e watishetniet? pdf’s van methode
invulbladen en formats in Word/Excel ter verwerking van geleerde,
dragers zoals digitale schoolborden, mp3-spelers

Tenminste 10% van de contacttijd werken leerlingen met digitale leermiddelen. Daarnaast wordt 10% van de
contacttijd gewerkt met het Office-pakket, hoofdzakelijk voor het uitwerken van opdrachten en het verwerken van
de leerstof.

Deze percentages zijn streefcijfers voor een periode van 4 jaar en zijn gemiddelden per afdeling (en kunnen
daarbinnen dus per leerjaar en per vak verschillen). Er wordt niet strikt gecontroleerd of deze cijfers gehaald
worden, omdat dit moeilijk te meten is. Wel wordt vooral door de schoolleiding en het OnderwijsAtelier een
klimaat geschapen binnen de school, waardoor het mogelijk wordt op een natuurlijke wijze naar de streefsituatie
toe te groeien.

Kwaliteitseisen
Het OnderwijsAtelier geeft handreikingen aan de secties en teams als het gaat om de kwaliteitseisen van zelf
ontwikkeld lesmateriaal. Deze eisen liggen op het gebied van:
e materiaal moet passen bij de uitgangspunten van de school
e  materiaal moet ontwikkeld zijn conform de afspraken uit de ontwikkelgids van het
OnderwijsAtelier (bijlage 1)
e materiaal moet gemetadateerd zijn en opgenomen zijn in de Montaigne DataBase, zie hiervoor
de handleiding ‘Metadateren’ (bijlage 2)

Het OnderwijsAtelier vervult een rol van ‘poortwachter — achteraf’ en als vraagbaak voor de secties en teams die
vragen hebben over alle zaken die te maken hebben met het ontwikkelen en/of arrangeren van lesmateriaal en
leermiddelen.

ICT faciliteiten

Als eerste resultaat van het denken over leermiddelen en leermiddelenbeleid is een weldoordachte keuze gemaakt
voor een nieuwe Elektronische Leeromgeving. Met de keuze voor Magister wordt het mogelijk een aantal
functionaliteiten te combineren, zodat leerlingen en docenten op een centrale plek alles kunnen vinden wat van
belang is voor het leerproces (administratief en onderwijs-inhoudelijk, zoals bijvoorbeeld digitaal leermateriaal).
Deze omstandigheid zal stimulerend werken voor een verdere groei van het gebruik van digitaal leermateriaal in
de school naast producten die al gebruikt worden zoals DigIn en Wisweb. Vanaf de invoering van de Magister
ELO wordt het gebruik hiervan voor alle docenten verplicht. (2010)

In deze beleidsperiode zal nader onderzoek gedaan worden naar een verdere uitbreiding van functionaliteiten van
de nieuwe ELO (0.a. portfolio voor leerlingen) en de koppeling van de ELO aan de Montaigne DataBase. Tevens
wordt in het komende jaar onderzocht welke en hoeveel hardware nodig is om het leerproces van de leerlingen
binnen het uitgezette onderwijsbeleid (schoolplan 2010 -2014) goed te ondersteunen. Op basis van de resultaten
zullen vervolgens een financieel en een implementatieplan worden opgesteld, zodat aan de randvoorwaarden kan
worden voldaan.

5. Het financiële kader

De school wil de door het rijk verstrekte middelen optimaal gebruiken. Het gemiddelde bedrag dat de school wil
uitgeven voor het leermiddelenpakket van de leerling is vastgesteld op 320 euro, conform de vergoeding per
leerling vanuit de rijksoverheid. Dit betekent dat de school alleen in bijzondere gevallen extra, eigen middelen
inzet voor de aanschaf en/of ontwikkeling van lesmateriaal. Bv. Als er extra kosten voortkomen uit strategische
beleidskeuzes.

Binnen dit financiële kader wordt per afdeling (zie schema in paragraaf 2) een gemiddelde prijs voor het
leermiddelenpakket vastgesteld, eventueel gespecificeerd naar leerjaren. De schoolleiding stelt in samenspraak
met de teamleiders dit bedrag vast.

Per afdeling wordt gestreefd in max. 4 jaar naar een verdeling van het budget voor aanschaf van materiaal van
derden en ontwikkeling van eigen materiaal, als volgt (uitgaande van een normbedrag van 320 euro):

- 230 euro voor aanschaf materiaal van derden (inc]. licenties)

- 90 euro voor ontwikkeling eigen materiaal (incl. inzet personeel)
Daarnaast wordt ongeveer 25 euro per leerling additioneel ingezet voor kopieer- en reproductiewerk, voor zover
het betrekking heeft op onderwijsdoelen (dus niet administratief). Hierbij zal nog onderscheid gemaakt worden
tussen verbruik en gebruik en tussen zwart-wit- en kleurkopieën. Om het aantal kopieën terug te dringen wordt het
eigen materiaal tijdsbestendig gemaakt. Dit betekent dat (delen van) dit materiaal meerdere schooljaren gebruikt
kan worden. De reprokosten worden uit het huisvestingbudget bekostigd en niet uit het leermiddelenbudget, zodat
er meer middelen kunnen worden vrijgemaakt voor onderwijsontwikkeling.
Door een eerste kritische ‘boekenlijstronde’ in 2008 -2009 is de gemiddelde prijs per boekenlijst teruggebracht
van 330 naar 290 Euro. Hieronder zijn de stappen n beeld gebracht die de komende 4 jaar moeten leiden tot het
verder terugbrengen van gemiddelde boekenlijstprijs

Aan het leermiddelenbeleid gerelateerde Beleidskeuzes uit het nieuwe schoolplan (korte termijn)

Onderdeel Tijdpad

1. Opstellen boekenlijst 2010 - 2014 (zo weinig mogelijk werkboeken) | Uiterlijk maart 2010

. Herontwerpen /aanpassen VMBO intersectoraal Uiterlijk maart 2011

3. Ontwikkelen programma Technisch ontwerpen klas 1 HV en3 Uiterlijk juni 2010
Gymnasium

4. Ontwikkelen programma Kunst en Techniek 3 H en 3V Uiterlijk juni 2011

5. Uitvoeren nieuw ontwikkeld programma NLT 4,5,6 HV Vanaf september 2010

6 Curriculum vervangende contextrijke opdrachten ontwerpen voor 2010 -2014
thema’s in onderbouw (en thematische opdrachten)

7. Curriculum vervangende (vakoverstijgende) contextrijke 2010 -2014
opdrachten ontwerpen voor vakken in de onderbouw

8. Curriculum vervangende contextrijke opdrachten ontwerpen voor 2010 -2014
thema’s in bovenbouw (en thematische opdrachten)

9. Curriculum vervangende (vakoverstijgende) contextrijke 2010 -2014
opdrachten ontwerpen voor vakken in de bovenbouw

10. ‘“Tijdloos’ maken en produceren bestaand materiaal Uiterlijk juni 2010

11. Invoeren bestaand materiaal in www.montaigne-db.nl Continue

12. Betrekken van leerlingen bij het beoordelen van zelfontworpen Continu
materiaal d.m.v. enquêtes

13. Betrekken van leerlingen bij het ontwerpen van materiaal via de Jaarlijks bij minimaal een
Domeinraden onderwijsproject per team

14. Breed inzetten van wintoets 2011 - 2012

Wanneer een afdeling in staat is minder geld uit te geven aan materiaal van derden, ontstaat er meer ruimte voor
investeringen in eigen materiaal.


Ten aanzien van de exacte verdeling van de kosten per afdeling en per team wordt in de komende jaren ervaring
opgedaan. Bovengenoemde uitgangspunten zijn daarbij bepalend, alsmede de tabel met streefcijfers uit paragraaf
2.

Voor de kosten voor de aanschaf van abonnementen, deelnames etc. reserveert de school jaarlijks een budget van
5.000 euro. Teams en secties kunnen een aanvraag doen voor een aanschaf, onderbouwd met een
onderwijskundige argumentatie en een kostenplaatje. De schoolleiding beslist over toekenning van de aanvraag, in
samenspraak met het OnderwijsAtelier.

Eventuele extra vakken worden meegenomen binnen het budget (ouders gaan hiervoor dus niet extra betalen).

6. Professionalisering van het team

Het OnderwijsAtelier speelt een voorname en initiërende rol bij de professionalisering van het team. De
architecten in dit Atelier zijn geschoold en hebben een ruime ervaring en een uitgebreid instrumentarium op het
gebied van zelf ontwikkelen en arrangeren van lesmateriaal. Het Atelier coacht en begeleidt de teams en de
docenten en is verantwoordelijk voor het verspreiden en borgen van kennis. Daar waar nodig worden de
OnderwijsArchitecten voor deze taken extra geschoold.

Speerpunten voor de komende beleidsperiode zijn scholing op werkvormen, metadatering en het arrangeren van
materiaal. In het scholingsplan zal hier ruim aandacht voor zijn. Naast inhoudelijke scholing wordt ook scholing
aangeboden met betrekking tot het verwerven van ICT-vaardigheden. Dit heeft als doel om het gebruik van de
ELO, het Smartboard en digitaal materiaal te optimaliseren Het scholingsplan wordt opgesteld in overleg met de
teamleiders en andere betrokkenen en voorgelegd aan de MR ter vaststelling in de periode mei/juni van elk
schooljaar. De kosten voor scholing drukken op het scholingsbudget en niet op het leermiddelenbudget.

7. Volgen en vooruitzien

Over hoe de school rapporteert over het leermiddelenbeleid en de leermiddelenvoorziening aan bestuur,
medezeggenschapsraad, ouders en omgeving.

De school rapporteert in haar begroting aan het Centrale Directie van de Esloo Onderwijsgroep, waarvan het
Montaigne Lyceum deel uitmaakt. Daarnaast wordt het Leermiddelenbeleidsplan verspreid onder de andere
scholen van de onderwijsgroep. In december 2009 zijn de uitgangspunten van dit plan reeds aan de Algemene
Directie (Locatie directeuren, Algemeen Directeur, Stafbureau) gepresenteerd.

Het Leermiddelenbeleidsplan zal ter goedkeuring aan de Deel MR, waarin ook ouders zitting hebben, worden
voorgelegd.

De leerlingen worden betrokken bij de evaluatie van leermateriaal via enquêtes. Het OnderwijsAtelier speelt hier
een rol in, als expertisecentrum binnen de school.

In dit plan zijn met name de ambities met betrekking tot leermiddelenbeleid voor de komende 4 jaar uitgewerkt.
Daarnaast zal ook nog een aantal verkennende activiteiten plaatsvinden ter ondersteuning van het beleid in de

periode daarna. Deze zijn in onderstaand schema opgenomen.

Verkennende activiteiten m.b.t. het leermiddelenbeleid

Onderdeel Tijdpad

1. Opstellen functies mb.t. de inrichting van de ELO Uiterlijk maart 2012

2. Opstellen ICT-beleidsplan in het kader van leermiddelenbeleid Uiterlijk maart 2013

3. Opnemen scholingswensen m.b.t. onderwijsontwikkeling in het Uiterlijk juni 2010
scholingsplan

4. Onderzoek naar de mogelijkheden om in de onderbouw VMBO (en | Uiterlijk juni 2011
verder?) te werken met leergebieden

S. Samenwerking met partners (PLEION) aangaan met betrekking tot Vanaf september 2010
onderwijsontwikkeling

6. Onderzoek naar mogelijkheden en wenselijkheid om digitale 2010 - 2011
methodes in te voeren

7. Onderzoek naar mogelijkheden om gebruik te maken / aan te sluiten | 2010 - 2011
bij initiatieven als Wikiwijs en VO-content

8. Onderzoek naar arrangeermogelijkheden van uitgevers 2010 — 2011

9. Onderzoek naar breed invoeren van Wisweb 2010 -2011

10. Verwerken conclusies uit richtinggevende onderzoeken voor Uiterlijk januari 2014
leermiddelenbeleidsplan 2014 en verder