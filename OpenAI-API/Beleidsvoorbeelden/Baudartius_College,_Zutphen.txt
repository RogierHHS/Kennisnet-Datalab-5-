1 De interne en externe kaders (schoolniveau)
1.1 Interne oriëntatie op ontwikkelingen en kaders

> Reden en doel van een leermiddelenbeleid.
Het Baudartius College wil leermiddelenbeleid formuleren voor de periode 2009- 2013.
Op dit moment is er sprake van een ad hoc schoolboekenbeleid; er is geen duidelijke lijn.
Er is wel behoefte aan structuur en een wens om meer grip te krijgen op de kosten (die
in evenwicht moeten zijn met het budget voor leermiddelen, aangevuld met een deel van
het ICTbudget en een relatief klein bedrag uit de lumpsum ten behoeve van klassikale
leermiddelen, sectiebudgetten en repro). Daarnaast kan het ontwikkelen van
leermiddelenbeleid er toe bijdragen dat er afspraken worden gemaakt over afstemming
tussen de verschillende secties. Tenslotte, maar niet in de laatste plaats, is een
horizonverbreding nodig op zowel de bruikbaarheid van (meer) soorten leermiddelen als
op strategische ontwikkelingen om samen met andere partijen tot het ontwerpen of
assembleren van nieuwe leermiddelen te komen.
Werkende weg (aan dit beleid) tekenden zich nog 2 motieven af: wanneer onderwijs en
begeleiding steeds minder confectie en steeds meer maatwerk wordt, is samenwerking
in een netwerk van scholen en eventueel andere partners onontbeerlijk. We zouden ook
invloed willen uitoefenen op processen die zich op landelijk niveau afspelen om te
komen tot een nationale leermiddelenbank.
En we ontdekken dat leerlingen een rol kunnen/willen/moeten spelen in het maken van
leerarrangementen. Om te beginnen door er achter te komen hoe hen de keuze voor
leermiddelen, zoals wij die voor hen maken, bevalt. Maar hen vervolgens ook betrekken
bij nieuw te maken keuzes. Noem het “vraagsturing”.

> Wat zijn de algemene uitgangspunten voor leermiddelenbeleid.
Leermiddelen zijn de ruggengraat van het onderwijsleerproces. De onderwijsgever, als
regisseur, moet kunnen terugvallen op een keur aan hulpmiddelen. De mate waarin deze
kant-en-klaar worden aangeleverd dan wel origineel gemaakt, kan sterk variëren —en dat
doet het ook- in de tijd maar ook per vak, niveau, etc. In onze school domineert de
gedegen vakman/vakvrouw met 50%, gevolgd door de eigenzinnige arrangeurs met
25% en de tevreden coaches met 25% (bron: mentalitytest leermiddelen van motivaction
io.v. de VO-raad). Deze samenstelling wijkt wat af van het landelijke beeld (zie bijlage).
Zijdelings zij opgemerkt dat nogal wat invullers als commentaar geven dat zij zich niet
herkennen in de uitslag van de test. Uit de enkelvoudige uitslag wordt ook onvoldoende
duidelijk dat ieder in feite hybride is, dus meerdere typen in zich herbergt. Op onze
school is dit zeker het geval omdat ons pedagogisch-didactisch model zo sterk twee
gezichten kent (zie 2.1). Maar toch, in het team is, meer dan we dachten, de
lesmethode dominant en leidend. Het merendeel van de docenten gebruikt er wel zeer
frequent eigen materiaal bij. En dat geldt ook voor veel digitale toepassingen; deze zijn

vaak niet vervangend maar aanvullend. Dit zou wel eens een cumulatieve werking
kunnen hebben. Lesmethoden zijn vaak geïntegreerd: bronnenboeken, werkboeken,
toetsmateriaal, ict-toepassingen, handleiding, etc. en zijn daardoor kostbaar. Onder het
nieuwe regime van de “gratis schoolboeken” is de betaalbaarheid in het geding
gekomen. De kaasschaafmethode onder het beslag van het oude boekenfonds is vorig
jaar toegepast, maar met onvoldoende —en overigens ook onbevredigende- resultaten.
Een nieuw leermiddelenbeleid moet de koers uitzetten voor een haalbare en betaalbare
inzet van een veelzijdig(er) arrangement van leermiddelen. Accenten die we willen
(ver)leggen zijn:
- prominentere inzet van ict
- zelfontwikkeling door docenten (maken, maar vooral ook arrangeren)
- samenwerking met andere scholen
- niveaudifferentiatie en toetsing in de brugklas
- doorlopende leerlijnen vakken (docenten uit de tweede fase zijn onvoldoende op de
hoogte van de ontwikkelingen in
de onderbouw en V.v.)
- een doorlopende leerlijn vaardigheden
- aandacht voor de verschillende profielen (m.n. sport, kunst & cultuur, wetenschap) in
de ‘gewone’ vakken
- vakoverschrijving.

> Wat is de functie van dit document.
Voor het leermiddelenbeleidsplan formuleerden we bij aanvang een drietal functies.
1 Het wil een soort van plaatsbepaling zijn: waar staan we nu en hoe zijn we daar
beland?
2 Tevens willen we dat het document (en het daarin beschreven proces) bij alle
betrokkenen mag leiden tot een horizonverbreding: wat is er allemaal mogelijk op het
gebied van de leermiddelen. Maar ook: hoe vergroten we het budgetbewustzijn. We
gaan onderzoeken of en hoe we zullen overgaan tot budgettering van secties en
docentenwerkplaatsen.
3 Ten derde heeft het een procesfunctie: het begeleiden van de leermiddelenkeuze op
een minder ad hoc wijze dan dat de methodekeuze nog wel eens tot stand komt en (dus)
meer is ingebed in een alomvattende pedagogisch didactische visie. In die visie neemt
maatwerk steeds meer de plek in van confectiewerk, zowel op schoolniveau (de
“baudartius-methode”) als op individueel Ieerlingenniveau.. We willen graag ook
onderzoeken of de leerling zelf daar een rol in kan krijgen.
Uiteindelijk hopen en verwachten we dat het leermiddelenbeleid ons dichter bij onze
onderwijskundige doelen, maar daarnaast ook dichter bij doelstellingen op het gebied
van personeelsbeleid en financiën, brengt. Samengevat: mensen en middelen optimaal
laten samenwerken.

> Wat is de relevante inhoud uit het bestaande personeelsbeleid, financiële
beleid en ict beleid in relatie tot de visie.

Personeelsbeleid: “Het Baudartius College wil een organisatie zijn waarin medewerkers
in een sfeer van respect en vertrouwen open met elkaar kunnen communiceren en
optimaal kunnen samenwerken...Onze schoolgemeenschap willen wij graag
kenschetsen als een lerende organisatie. Op basis van dit uitgangspunt ligt het voor de
hand dat we medewerkers stimuleren om a.h.w. regisseur te zijn van de eigen loopbaan”
(Handboek IPB)
Financieel beleid: “Het financieel en materieel beleid is een middel om doelen ten
aanzien van Onderwijs en Zorg enerzijds en Personeel en Zorg anderzijds te bereiken.
Het kader wordt bepaald door de middelen die de overheid jaarlijks en incidenteel
verstrekt en de daarbij behorende wet- en regelgeving”. En: “Dankzij hernieuwde
aandacht voor begrotingsdiscipline staat de financiële positie van het Baudartius College
minder onder druk. Voorfinanciering van vele jaren van stormachtige groei van het aantal
leerlingen in combinatie met het uit eigen zak moeten betalen van de nodige
aanpassingen aan de gebouwen hebben het eigen vermogen behoorlijk uitgeput.
(Schoolplan).
ICT beleid: “Verdere integratie van ict in de lespraktijk is noodzakelijk en gewenst. Ict is
een onmisbaar middel om onderwijsdoelen te bereiken en is niet meer weg te denken uit
het onderwijs. Leerlingen leren op school en thuis veel en vaak m.b.v. ict. Het is ook een
belangrijk middel om te kunnen differentiëren en verschillende uitdagende vormen en
inhouden aan te bieden. Het is zaak om daarbij aan te sluiten en er voor te zorgen dat er
geen kloof tussen docenten en leerlingen ontstaat” (memo ICT beleid 2007).
Voor ons gaat het om de drieslag: effectiviteit, efficiency en aantrekkelijkheid.

Begripsverklaring leermiddelen

> Wat verstaan we wel en niet onder leermiddelen.
We hebben een aantal definities verzameld.
Onder ‘leermiddelen’ verstaat het Kenniscentrum leermiddelen (KCL ) alle materialen
(book of non-book) die bedoeld zijn om het onderwijsleerproces vorm te geven of te
ondersteunen.
In de encyclopedie lezen we: leder hulpmiddel dat in het leerproces wordt gebruikt.
Wikipedia: Een leermiddel of didactisch middel is ieder middel dat in een formele
lessituatie wordt gebruikt om de leerling of student kennis en vaardigheden bij te
brengen. Dit kan variëren van de meest basale hulpmiddelen tot zeer geavanceerde
materialen.
In “zijn wij allemaal als enige uniek?, en 42 andere ervaringen met leermiddelen” wordt
gesteld: Alles waar tekens aan te pas komen, in welke vorm dan ook. Dus niet de
zaagmachine en een smartboard, maar wel een digitaal leerarrangement en de licentie
voor een ELO.
Boeken, werkboeken, project- en tabellenboeken, examentrainingen/bundels en
bijbehorende cd'’s en/of dvd's, digitale leermateriaal, atlassen, woordenboeken,
rekenmachines en andere benodigdheden die leerlingen gebruiken ter ondersteuning
van het onderwijs en die door de school op de boekenlijst zijn geplaatst (omschrijving uit

contract met leermiddelenleverancier) ‚ aangevuld met naslagwerken, boeken in de
bibliotheek, kopieën, materiaal nodig voor excursies, stages, practica en materiaal voor
de mediatheek.

Als werkdefinitie gebruiken we de volgende omschrijving:

Leermiddelen zijn alle zaken die als lesmateriaal gebruikt worden. De drager waarop het
leermateriaal staat, beschouwen we niet als leermiddel.

> Wat verstaan we onder de begrippen?

Ontwerpen:
-originele leerstof creëren (eigen definitie)

Arrangeren:
- het selecteren en combineren van leermiddelen door de docent voor zijn/naar onderwijs

(SLO)
- teamleden of leerlingen assembleren hun eigen eenheden lesstof. Hierbij maken ze
gebruik van gemetadateerde stofeenheden (eigen definitie).

Elektronische leeromgeving (ELO) wordt vaak gezien als de software die e-learning
mogelijk maakt. Een ELO omvat de technische voorzieningen die de interactie faciliteert

tussen:

1 het proces van leren

2 de communicatie die nodig is voor dat leren
3 de organisatie van dat leren

(Wikipedia)

Metadata: aan een stofeenheid (leereenheid) hangen data die gaan over het vak, niveau,
eindterm/kerndoel, tijdsbesteding

Procedure-vaststelling en -uitvoering

> Hoe komt nieuw leermiddelenbeleid tot stand?

Oriëntatie extern:
- literatuuronderzoek
- bezoeken collega scholen
- bijwonen themabijeenkomst vo-raad/kennisnet
- inventariseren leveranciers (digitale) leermiddelen
- inventariseren mogelijke samenwerkingsverbanden
Oriëntatie intern:
- Inventarisatie van “archetypen” van docenten m.b.t. lIeermiddelen, de stand van zaken
en de ambities

d.m.v. een test, een enquête en een aantal diepte-interviews (waaronder ook met
leerlingen)

Uitvoering

- Beschrijven van het leermiddelenbeleid voor de periode 2009 — 2013
- Draagvlaktoetsing van het beleidsplan binnen de schoolorganisatie.
- Adoptie van projecten

> Bestaand beleid doorloopt steeds weer de Plan Do Check Act - cyclus:
- Vaststellen van het beleidsplan (MR/bestuur).
- Uitvoeren van projecten op schoolniveau, vakgroepniveau, Docenten WerkPlaats-
niveau en individueel niveau,
- Evalueren om te bekijken of de gestelde resultaten zijn behaald,
- Aanpassen van het beleidsplan en formuleren van nieuwe projecten..

> Hoe gaan we om met afwijkingen in het proces als dit nodig mocht blijken.
.„Alle afwijkingen gaan conform de PDCA-cyclus via het bevoegd gezag en de
medezeggenschap. Het is niet noodzakelijk, zelfs niet de bedoeling, dat iedereen persé
in hetzelfde stramien werkt. Varianten die passen binnen de visie worden toegejuicht.

> Wat is de tijdshorizon voor het leermiddelenbeleid.
- Sseptember 2009 — oktober 2009 oriëntatie extern/intern
- oktober 2009 — november 2009 analyse, verdieping, formuleren van concept-beleid
- december 2009 tussentijdse rapportage (intern/extern).
- januari 2010 —dialoog in de school (medewerkers, leerlingen/ouders)
- februari 2010 —adoptie van projecten
- voorjaar 2010 —uitvoering en evaluatie (resultaten meenemen in inkoopprocedure
leermiddelen)
- daarna jaarlijks PDCA. Midden winter is nieuw beleid vastgesteld voor de inzet van
(nieuwe) leermiddelen in het voorjaar t.b.v. het nieuwe cursusjaar.

1.2 Externe oriëntatie op ontwikkelingen en kaders

> Wat zijn de landelijk vastgestelde kaders?
Een vergoeding voor “gratis schoolboeken” van plusminus € 480.000 per jaar. De
overheid heeft nauw omschreven welke leermiddelen uit het budget “gratis
schoolboeken” moeten worden bekostigd. Daarvan mag het schoolbeleid niet afwijken.
Het afgelopen jaar hebben scholen eenmalig een invoeringssubsidie gekregen voor een
“zachte landing” van het gratis schoolboeken beleid. Voor onze school bedroeg dit ruim
€ 45.000.

> Wat zijn de kaders die zijn vastgesteld door het bestuur?
Het bevoegd gezag reserveert € 40.000 per jaar voor onverhoopte overschrijdingen van
het schoolboekenbudget,
€ 10.000 in het ict-budget voor educatieve software (w.0. ook licenties, ELO). Voor
klassikale leermiddelen en in de vorm van sectiebudgetten wordt totaal € 75.000 per jaar
begroot. De repro-capaciteit t.b.v. het onderwijsproces is
€ 34.000.Tenslotte wordt in de jaartaak plusminus 4000 klokuur, dus dat is € 150.000,
aan het faciliteren van onderwijsontwikkeling besteed (Bijvoorbeeld in 2009: 400 uur per
Docenten Werk Plaats (DWP), 200 uur voor sport (BSM/LO2), 400 uur voor NLT, wiD.
Alle bestellingen van schoolboeken en aanverwante leermiddelen vallen onder een
centraal contract dat is afgesloten met Van Dijk Educatie, Dit contract heeft een looptijd
tot 1 augustus 2014.

> Wat zijn de externe ontwikkelingen?
Het ontstaan van coöperatieve werkverbanden voor het ontwerpen/arrangeren van
leermiddelen neemt een vlucht. We wachten met smart op een bundeling van krachten.
We hebben ons georiënteerd op drie spelers op internet, OVC, StudioVO en
DigilessenVO. Recent is daar ook nog VO-content (van het innovatieplatform)
bijgekomen.

> Wat heeft de oriëntatie opgeleverd?
Na de oriëntatie op de drie coöperatieve werkverbanden hebben we besloten ons niet bij
de OVC of DigilessenVO aan te sluiten. We blijven StudioVO wel gebruiken in de

bovenbouw van het vmbo. We hopen dat genoemde partijen straks hun lesmateriaal
gaan aanbieden via VO-content; dat VO-content (of Wikiwijs) wellicht als “paraplu” voor
de anderen gaat fungeren. Wij gaan daar via het coöperatief werkverband (40
zogenaamde “één-pitters” die tezamen het op een na grootste schoolbestuur binnen de
VO-raad vormen) op aandringen.

2 Relatie met de onderwijskundige visie en doel

2.1 Vooraf

De onderwijskundige visie van de school heeft directe gevolgen voor het
leermiddelenbeleid en andersom. In dit hoofdstuk leggen we deze directe relatie door de
visie weer te geven in onderwijskundige uitspraken en aan te geven wat de gevolgen van
die uitspraak zijn voor de leermiddelen. Vervolgens gaan we in op de toekomstige
ontwikkelingen en geven we in de laatste paragraaf in een plan van aanpak weer hoe we
te werk gaan om onze ambitie waar te maken

Het Baudartius College leidt leerlingen op voor een diploma waarbij didactiek en
persoonlijke begeleiding erop gericht zijn elke leerling te stimuleren om het beste uit
zichzelf te halen. Het Baudartius College bereidt jonge mensen voor op de maatschappij
door aandacht voor kennis, vaardigheidstraining en persoonlijkheidsvorming, creativiteit,
sociale bekwaamheid, initiatief, zelfverantwoordelijkheid en weerbaarheid. De school
leidt op tot zelfstandige, verantwoordelijke en mondige mensen en leert leerlingen
onafhankelijk te worden. Zij legt de nadruk op de zelfredzaamheid en eigen
verantwoordelijkheid van de leerlingen. Sociale vorming en samenwerking met anderen
staan daarbij hoog in het vaandel. Belangrijk is dat leerlingen leren voor anderen te
zorgen, verantwoordelijkheid te nemen en solidariteit te tonen. Daarnaast wil de school
een goede werksfeer bieden voor de leerlingen. Het welbevinden van de leerling heeft
hoge prioriteit. Onderwijs is interactie tussen de docent en de zelfstandige leerling. Het is
onze taak deze zelfstandigheid bij leerlingen te (helpen) ontwikkelen door hen ruimte en
vertrouwen te geven.

(Schoolplan 2009/2012)

Het onderwijs op het Baudartius College is gericht op actief leren door de leerling. De
leerstof moet daartoe, waar mogelijk, toepasbaar zijn in de eigen leefwereld en later in
vervolgonderwijs of beroep. De school houdt rekening met individuele
leermogelijkheden. De leerlingbegeleiding heeft met name een coachend karakter.
(Schoolplan 2009/2012)

Toelichting
Sleutelwoorden zijn zelfstandigheid, actief leren, leefwereld, individuele
leermogelijkheden.

Gevolgen

De inzet van leermiddelen moet het mogelijk maken dat de leerling in toenemende mate
de regie krijgt over het eigen leerproces, daarin gecoacht door de onderwijsgevenden.
Dit vereist (meer) maatwerk.

Opmerkelijk is de tegenstelling tussen de reguliere lesweken, waarin de klassikale
instructie als werkvorm overheerst (confectie) en de prestatieweken, waarin de leerlingen
in allerlei vrije werkvormen, zelfstandig, actief, heel divers onderzoek doen (maatwerk).
Dit stelt verschillende eisen aan de inzet van leermiddelen. Voor de klassikale les wordt
zwaar ingezet op bestaande methoden; in de prestatieweken wordt heel veel zelf
ontwikkeld materiaal ingezet of gearrangeerd. Dat laatste geldt overigens ook voor de
vormgeving van de lijnen (sport, KC, plus en wetenschap), de leergebieden (Mens &
Natuur en Mens & Maatschappij) en voor nieuwe vakken (NLT, wiskunde D en straks
wetenschap & techniek).

2.2 Onderwijskundige visie

Uitspraak 1

Toelichting

Gevolgen

Stand van

Zaken

Uitspraak 2

Toelichting
Gevolgen

Uitspraak 3
Toelichting
Gevolgen

Op het Baudartius College wordt rekening gehouden met verschillen

tussen leerlingen en leerkrachten.

Leerlingen verschillen van elkaar in leerstijl, tempo, pedagogische

aanpak, niveau, interesse, motivatie. Docenten (ook binnen één sectie)

verschillen van elkaar in stijl van doceren.

« Niet iedere leerling in een klas gebruikt op hetzelfde moment

dezelfde leermiddelen.

« Bij het kiezen van een methode wordt gekeken naar

differentiatiemogelijkheden binnen de methode.

« Leerlingen hebben keuzemogelijkheden.

« Leermiddelen kunnen door de docenten op maat gemaakt worden..

Uit de enquête (zie bijlage 1) komen de volgende scores m.b.t. de
huidige

situatie en de gewenste situatie

Huidige situatie Gewenste situatie

Oneens Eens Oneens Eens
Niveaudifferentiatie 2 42 50 6 1 11 72 16
Tempodifferentiatie: 2 48 44 6 0 23 67 10
Leerstijlen: 7 55 36 2 0 23 67 10
Zelfstandig werken: 0 26 60 14 0 15 66 19

We willen leerlingen uitdagen op hun talenten en ze afleveren op het hoogst
haalbare niveau (kennis en vaardigheden; competenties).

Dit betekent dat we middelen moeten hebben om de talenten van leerlingen in
beeld te krijgen.

Bijvoorbeeld door ze kennis te laten maken met allerlei uitdagingen, maar ook
door te toetsen/meten. Met als gevolg dat (beter) de passende /eermiddelen
kunnen worden aangeboden.

We vinden het belangrijk dat docenten zich alleen en samen ontwikkelen tot
professionele gebruikers van leermiddelen. Zelf leerstof arrangeren/ontwikkelen is
kostbaar. Het vergt tijd en deskundigheid. Binnen school betekent dit dat binnen
en tussen vakgroepen zaken uitgewisseld moeten worden. Maar ook
samenwerking in een collectief van scholen is wenselijk. Plus de support van
professionele leerstofontwikkelaars.

2.3 Onderwijskundige ambitie voor de leermiddelen

Ambitie 1

Ambitie 2

Docenten krijgen (meer) zicht op de onderscheiden kenmerken van hun
leerlingen (leerlingprofielen)

Docenten zijn bewust van differentiatiemogelijkheden binnen methoden.
Docenten houden bij het kiezen van een methode rekening met
differentiatie en honoreren deze in hun lessen.

Toetsen/meten meer betekenis geven bij het organiseren van het onderwijs

en het leveren van maatwerk. M.a.w. de toets inzetten als leermiddel.

Ambitie 3  Bij het arrangeren van lessen maken we gebruik van elkaars materiaal;
binnenschools en buitenschools, zo nodig ondersteund door expertise van
ervaren leermiddelenontwikkelaars.

Ambitie 4 _ Boeken (folio) deels vervangen door digitale leermiddelen; op zoek naar
een optimale balans tussen folio en digitaal

Ambitie 5 _ Alles wat als Ieermiddel kan functioneren ook als zodanig inzetten (geen
taboes?).

Ambitie 6 _ Leermiddelen moeten vaardigheden op een hoger niveau brengen in
doorlopende leerlijn zowel verticaal als horizontaal.

Ambitie 7 _ Leermiddelen faciliteren leerlingen om transfer van kennis en
vaardigheden van het ene vak naar het andere vak mogelijk te maken.

Ambitie8 _/ germiddelen dragen meer bij aan beroeps- en opleidingsbeelden.

24  Uitvoering onderwijskundige ambitie, wat is er al en wat gaan we
doen?

Projectnaam | Leerlingprofielen betrekken in leermiddelenaanbod (door één
sectie X).

Toelichting Er zijn verschillende Ieerstijlen/eerlingprofielen.
Kolb onderscheidt vier verschillende leerstijlen.
Hoewel iedereen gebruik maakt van alle vier de leerstijlen, is er
volgens Kolb meestal sprake van één of twee overheersende leerstijlen.

e Doener - Concreet ervaren (feeling)

e Denker - Waarnemen en overdenken (watching)

e Bezinner - Abstracte begripsvorming (thinking)

« Beslisser - Actief experimenteren (doing)

Op Internet zijn er veel testen voor leerlingen te vinden waarmee zij hun
favoriete leerstijl kunnen bepalen. We gaan een (groot) aantal leerlingen
vragen zo’n test in te vullen.

Vervolgens gaan we een les of lessenreeks arrangeren/ontwikkelen
waarbij wordt ingespeeld

op deze verschillende leerstijlen.

We doen dit in de prestatieweek van voorjaar 2010.

Projectnaam || De toets als leermiddel/De toets voor de doorlopende leerlijn

Toelichting In de onderbouw geven we het vak (leergebied) M&N. In de
bovenbouw de monovakken natuurkunde, scheikunde en biologie.
Docenten uit de bovenbouw ontwikkelen een instaptoets klas 3 voor
leerlingen van klas 2 M&N., Deze diagnostische toets wordt voor het eerst
afgenomen in mei/juni 2010. De uitkomst moet zowel docenten van het
leergebied als de docenten van de monovakken houvast geven bij de
inrichting van hun lessen.

Projectnaam || pocent X ontwikkelt een Ies t.b.v. docent Y: wat mag dat kosten?

Toelichting Door één van de docenten die werkt met StudioVO wordt een digitale les
ontwikkeld. Die les wordt door StudioVO in het format geplaatst. De les wordt op
de school zelf (docent + collega’s) en op de scholen waarmee wordt
samengewerkt uitgeprobeerd. Waar we naar op zoek zijn is een verantwoorde
urenvergoeding voor dit werk. Landelijk wordt gesproken over een
urenvergoeding van 1 op 10. Dat wil zeggen dat het ontwerpen van 1 lesuur totaal
10 klokuren kost. Het expertisecentrum Technasium, om eens een ander
voorbeeld te geven, vindt een vergoeding van 100 uur voor een module
van 40 lesuren reëel. Voorjaar 2010.

Projectnaam IV Start laptopklas

Toelichting In de nieuw te starten Atheneum Exact klas krijgen de Ileerlingen de
beschikking over een laptop. Deze laptops worden betaald uit het
leermiddelenbudget. We willen in deze klas vooral het multimediaal leren
stimuleren (0.a. simulaties). Daarnaast verwachten we dat het vak
Wetenschap & Techniek, maar _ook andere vakken voor minstens de
helft hun leerstof digitaal gaan aanbieden. Dit leidt naar verwachting tot
een 50% reductie van folio- en repro kosten. Start september 2010.

Projectnaam V Leermiddelen zijn overal

Toelichting Er wordt een les ontwikkeld en uitgeprobeerd waar ‘verboden’
leermiddelen (mobieltjes, gsm, mp3, gamen, hyves,etc.) centraal staan.

Projectnaam VI Doorlopende leerlijn samenwerken en onderzoeken

Toelichting Er worden per leerjaar/niveau samenwerkingsvaardigheden gedefinieerd.
Ook wordt aangegeven op welke manier er per leerjaar/niveau gewerkt
kan worden aan samenwerkend leren.

Voorbeeld beschrijving samenwerkingsvaardigheden.
In leerjaar 1 werken leerlingen in tweetallen samen. Ze helpen elkaar bij
het maken van een eindproduct. Het werk wordt nog niet verdeeld. Ze

Projectnaam

Toelichting

Projectnaam

Toelichting

worden samen beoordeeld. Ze zijn samen verantwoordelijk voor het
eindproduct.

In leerjaar 2 werken leerlingen in tweetallen samen. Ze doen allebei een
deel van het werk en voegen de delen samen tot een geheel.

etc....

VIl Procent rekenen (afstemming verschillende vakken)

In veel vakken wordt met procenten gerekend. Er wordt geïnventariseerd
of er verschillen zijn tussen vakken of tussen onderbouw/bovenbouw in de
manier waarop met procenten wordt gerekend. Er wordt gekeken of het
mogelijk is te komen tot één manier van het rekenen met procenten.
Salvo!?

VIIl Loopbaanoriëntatie

Aan het eind van het derde leerjaar havo/vwo moeten leerlingen een
profiel kiezen.

Het kiezen van een profiel is op dit moment vooral een proces dat wordt
begeleid door de decanen. Docenten zijn van mening dat de vakken in dit
proces een grotere rol zouden kunnen en moeten vervullen. De huidige
leermiddelen dragen echter onvoldoende bij aan deze ambitie. Binnen dit
project wordt onderzocht hoe vakken beter kunnen bijdragen tot de
profielkeuze. Door middel van (andere) leermiddelen of anderszins.
Gedacht wordt bijvoorbeeld aan het uitnodigen van beroepsbeoefenaars
tijdens de les: Een econoom (of een student economie) legt uit welke
wiskunde voor zijn vak belangrijk is, etc..

3 Relatie met het organisatie- en personeelsbeleid
3.1 Vooraf

Het leermiddelenbeleid kan ook gevolgen hebben voor de organisatie en het
personeelsbeleid. In dit hoofdstuk leggen we deze directe relatie door de visie weer te
geven in uitspraken en aan te geven wat de gevolgen van die uitspraak zijn voor de
leermiddelen. Vervolgens gaan we in op de toekomstige ontwikkelingen en geven we in
de laatste paragraaf in een plan van aanpak weer hoe we te werk gaan om onze ambitie
waar te maken.

Het Baudartius College wil een lerende organisatie zijn. Dit geldt voor leerlingen,
personeelsleden, bestuur en andere betrokkenen (ouders, belangstellenden, etc). leder
leert van elkaar en aan elkaar. Het streven is dat iedereen zich ontwikkelt en zo jaarlijks
beter wordt. Om dit te bereiken stelt iedereen op zijn/haar eigen niveau zijn/haar eigen
doelen. Deze doelen zijn duidelijk omschreven, meetbaar en ambitieus. De school biedt
ontwikkelingskansen aan een ieder die dat wil. (Schoolplan 2009/20120)

In een professionele cultuur -misschien nog niet helemaal realiteit, maar wel de ambitie-
kan leermiddelenbeleid nooit een top down verhaal zijn. Echter volledig bottom up is
evenmin haalbaar en wenselijk gelet op financiële beperkingen (zie hoofdstuk 4), maar
ook omdat nog wel eens kennis ontbreekt van wat er op leermiddelengebied allemaal
“te koop” is. Met andere woorden: invloed moet hand in hand gaan met
verantwoordelijkheid.

Toelichting
Sleutelwoorden zijn lerende organisatie, erkende ongelijkheid (impliciet), professionele
cultuur.

Gevolgen

In de loopbaangesprekken draait het altijd om de vraag of medewerker en organisatie
(nog steeds) wederkerige aantrekkelijkheid ervaren. Er moet een parallelle ontwikkeling
zijn. De ambities die de individuele medewerker koestert moeten min of meer passen
binnen de ambities van de school. De richting die we met de school willen moet
waargemaakt kunnen (willen) worden door de medewerkers. Op leermiddelengebied
hebben school en medewerker er belang bij het eigenaarschap van het personeel. Wat
betreft docenten spitst dit zich toe op het onderwijsleerproces. Daarom moet het streven
er op gericht zijn dat de docenten in zekere zin samenstellers van leerarrangementen
zijn.

Daarbij staat het wat voorop, niet het hoe. Leermiddelenbeleid moet all mogelijke
alternatieven bieden om het “hoe” vorm te geven. Docententeams moeten taken, rollen
en verantwoordelijkheden kunnen verdelen, binnen de kaders van beschikbaar gesteld
budget (zie hoofdstuk 3).

3.2 Doelstelling organisatie en personeel

Uitspraak 1 Sommige docenten profileren zich als leermiddelenontwikkelaar omdat
er geen geschikt leermateriaal is.
Toelichting Voor nieuwe vakken, voor de lijnen en voor de prestatieweken bestaat

geen kant-en-klaar materiaal. Dit moet ontwikkeld worden. De school

heeft daar budget (tijd) voor over. Maar niet iedereen is in de wieg
gelegd voor deze taak.

Gevolgen Teams moeten de beschikking hebben over een budget dat naar eigen
inzicht kan worden ingezet voor een palet aan leermiddelen.
Bij aanname van nieuw personeel kan hiermee rekening worden
gehouden.

3.3 Ambities ten aanzien van het personeel en organisatie

Ambitie Binnen de vakgroepen versterken we komend schooljaar de
roldifferentiatie waarbij naar behoefte de mogelijkheid wordt geboden
dat docenten/toa’s zich scholen als leermiddelenarrangeur en bestaand
leermateriaal gaan arrangeren.

Gezien de wens schoolspecifieke materiaal te gebruiken zijn eigen
arrangementen nodig.

De vakgroep bepaalt in onderling overleg wie er deelneemt aan de
scholing tot arrangeur die op schoolniveau wordt georganiseerd.

3.4 Wat gaan we doen en wat is al in gang gezet?

Het komend jaar wordt gestart met het nieuwe vak Wetenschap en Techniek in de atheneum exact klas. Het
kernteam dat dit vak gaat aanbieden wordt deskundig begeleid in het ontwerpen van eigentijdse leerarrangementen
("proeftuin").

Projectnaam IX Leermiddelenarrangeurs Wetenschap &Techniek

Om zelf leermiddelen te kunnen gaan arrangeren worden de docenten van
het nieuwe vak Wetenschap & Techniek komend schooljaar vakkundig
begeleid in hun rol van Leermiddelarrangeur (naast de facilitering in het
kader van de jaartaak)

4 Relatie met het ict- en financiële beleid
4.1 Vooraf

Het financieel en materieel beleid is een middel om doelen ten aanzien van Onderwijs en Zorg
enerzijds en Personeel en Zorg anderzijds te bereiken. Het kader wordt bepaald door de
middelen die de overheid jaarlijks en incidenteel verstrekt en de daarbij behorende wet- en
regelgeving (Schoolplan 2009-2012).

Uitgaven mogen in structurele zin inkomsten niet overstijgen. In de loop van 7 jaar moet het
weerstandsvermogen
van de school op een peil zijn gebracht van 14% (van de bekostiging) (Schoolplan 2009-2012).

Toelichting

Het Baudartius College heeft in financieel opzicht niet voldoende financiële reserves. De
personeelsformatie maakt het momenteel mogelijk te reserveren voor moeilijke tijden,
maar materieel ligt het lastiger. De school geeft jaarlijks meer uit dan de bekostiging in
feite toelaat. M.n. de dure bovenbouwhuisvesting is hieraan debet. Ergo: er is geen
extra reserve voor een leermiddelenbeleid, behoudens een kleine buffer voor
calamiteiten. In principe moet het leermiddelenbeleid gestalte krijgen binnen het budget
van € 480.000 voor boeken (£€ 320 per leerling gemiddeld),

€ 85.000 ten behoeve van software, klassikale leermiddelen en het sectiebudget, €
33.000 t.b.v. repro en € 150.000 (in taakuren) voor het arrangeren van schooleigen
materiaal t.b.v. leergebieden, nieuwe vakken en lijnen. Totaal voor
leermiddelenarrangementen derhalve plusminus € 750.000 (Dit alles dus exclusief
hardware in de vorm van pc, laptops, active boards etc,, lokaalinventaris, zoals
bijvoorbeeld een skelet of wandkaarten, audiovisuele media en personeelskosten),

Op het moment dat we dit beleidsplan schrijven zijn de kosten van het gemiddelde
boekenpakket van onze school nog ruim € 50 te hoog. Ondanks het toepassen van de
“kaasschaafmethode”.

Gevolgen

Inzake leermiddelen kennen we eigenlijk een open einde regeling. Dit is de erfenis van
het van oudsher verhalen van de kosten op de ouders. De financiële positie van de
school noopt tot een budgeteringssystematiek. Dit past ook in het personele beleid (zie
boven). Wanneer de school het beschikbare budget versleuteld over de teams heeft
ieder een taakstellend budget dat naar eigen inzicht kan worden ingezet. Het motto “op =
op” zal soms nopen tot een of/of beslissing in de plaats van —wat nu nog vaak
gebruikelijk is- en/en.

4.2 Middelenbeleid uitspraken (inclusief aanbestedingsbeleid)

Uitspraak 1 Het totale folio, audiovisuele en digitale leermiddelenpakket moet
worden gefinancierd uiteen _ budget van pakweg € 750.000 (de
lumpsum leermiddelen= €320 maal 1500 leerlingen = € 480.000) en
(een deel van) het IC Tbudget, repro, sectiebudgetten, budget
klassikale leermiddelen en een deel van de jaartaaktijd t.b.v. DWP( de
lijnen), nieuwe vakkenen leergebieden.

Toelichting Het totale bedrag dat voor de leermiddelen beschikbaar is wordt ook
aan leermiddelen uitgegeven. Er vindt geen afroming of uitbreiding
plaats.

Gevolgen « Het leermiddelenbudget voor de vakgroepen is een gemaximeerd
budget waaruit zij al hun leermiddelen moeten bekostigen. Voor de
DWP's, lijnen en vakken in ontwikkeling wordt een deel van het
budget opzij gezet. Dit kan in de vorm van een’interne
subsidieaanvraag” worden verkregen.

Versleuteling van het budget voor de vakken vindt op kwantitatieve gronden plaat:
nl. naar rato van het aantal uren op de lessentabel x het aantal leerlingen dat een
vak volgt. T.b.v. DWP's, lijnen en nieuwe vakken wordt een kwalitatieve maatstaf
gehanteerd, namelijk aard/omvang van innovatie. Toekenning van innovatietijd
volgens de sleutel 10 voor 1. (10 klokuren voor 1 gearrangeerd lesuur)

4.3 Ambitie: Gewenste ontwikkelingen

We gaan ervaring opdoen met taakstellende budgetten t.b.v. de inzet van leermiddelen.
Dit verhoogt het budgetbewustzijn, legt de verantwoordelijkheid waar deze hoort en
maakt de weg vrij voor arrangementen die bestaan uit een veel groter scala van
(verschillende) leermiddelen.

Ambitie We willen de budgetverantwoordelijkheid voor de leermiddelen delen met de teams.
En we willen de innovatiekracht vergroten. Tenslotte willen we uitkomen met de
middelen die we ter beschikking hebben.

4.4 Aanpak

We inventariseren hoe thans de middelen zijn verdeeld over de vakken en DWP's. Dit
benaderen we integraal, dus een sommering van het gratis schoolboeken budget, ict-
budget t.b.v. software repro, klassikale Ieermiddelen, sectiebudgetten, taakuren voor
onderwijsontwikkeling.

Analyse: hoe verhoudt de verdeling zich tot kwantitatieve gegevens als uren op de
lessentabel, aantal leerlingen dat het vak volgt? Welke andere verdelingscriteria zouden
opgeld moeten/kunnen doen?

Eerstvolgende schooljaar

Projectnaam

X Decentrale leermiddelenbudgetten

In de aanloop naar een nieuwe bestedingsronde leermiddelen gaan we budgetten
toewijzen aan vakgroepen en DWP's. Nadat een analyse is gemaakt naar de
huidige verdeling van middelen (zowel voor folio, digitaal, repro, als in ontwikkeltijd’
wordt het totale budget bepaald, afgeroomd voor een subsidiepot innovatie, en voo
het overige verdeeld over de secties naar rato van uren op de tabel en leerlingen ir
de klas.