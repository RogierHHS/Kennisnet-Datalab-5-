Denken én doen

Leermiddelenbeleid op Het College Vos

Inleiding

Het College Vos heeft de afgelopen jaren veel
geïnvesteerd in een goede ict-infrastructuur en ziet de
ontwikkelingen rondom de ‘gratis’ schoolboeken als een
kans om een belangrijke stap te maken. In het schooljaar
2007-2008 heeft zij - samen met andere scholen — in de
notitie Triple-A een start gemaakt met het formuleren van
leermiddelenbeleid!. In Denken én Doen wordt dieper
ingegaan op de algemene lijn die in Triple-A is
beschreven en wordt geprobeerd de hoge ambities en de
dagelijkse praktijk aan elkaar te verbinden. Er is daarom
nadrukkelijk voor gekozen om gesprekken te voeren met
vertegenwoordigers van enkele vakgroepen (Engels havo-
vwo-tt0,

M-en-M vmbo, wiskunde vmbo-b/k) en met twee groepen
leerlingen (1 h/v en 5 v). Aan een (digitaal) ouderpanel
zijn vragen voorgelegd over kenmerken en gebruik van
leermiddelen.

In deze notitie wordt allereerst een streefbeeld geschetst
op basis van het gesprek met directeuren onderwijs en
afdelingsleiders. Het streefbeeld ‘we zijn een school die
rekening houdt met de verschillen tussen leerlingen en willen daar de leermiddelen op afstemmen’ is niet
wereldschokkend. Toch zal dat de realisatie van het streefbeeld lastig zijn. Een van de gesprekspartners
sprak ‘als het met de huidige boeken nu niet lukt, zou het dan straks wel lukken?’ De verwachtingen en
vragen van de docenten laten de ruimte zien en ook de knelpunten. In deze notitie worden de mogelijkheden
duidelijk gemaakt om op kortere termijn (3 jaar) met gebruik van ICT de kwaliteit van het leren te
bevorderen.

In het tweede gedeelte van de notitie wordt een plan voor de komende jaren beschreven.

De gehaaste lezer kan desgewenst na paragraaf 1 verder gaan bij 2.5. Hij mist dan de overwegingen en start
bij de conclusies uit de consultatieronde. Hij kan dan ook de kaderteksten overslaan die een illustratie of een
uitwerking zijn van een begrip of situatie uit de kerntekst.

De ongeduldige lezer heeft misschien al voldoende aan de samenvatting op de volgende bladzijde.

t Onder leermiddelen worden vooral informatieleveranciers (lesmethoden, naslagwerken, digitale bladen) verstaan en niet
zozeer de informatiedragers (laptops, e-books, … ), de hulpmiddelen/verbruiksmaterialen (pen, geo, proefwerkpapier,
microscoop, … ) en de infrastructuur (tafels, stoelen, netwerken en digitale schoolborden). De keuze voor een bepaald
type materiaal impliceert de keuze voor een drager (papier, laptop, etc.)

Leermiddelenbeleid zijn alle activiteiten die leiden tot de keuze en inzet van leermiddelen.

Samenvatting

Het College Vos houdt rekening met de verschillen tussen leerlingen. De leermiddelen die een vakgroep
kiest zal aan de verschillen tussen leerlingen tegemoet moeten komen. Dat gebeurt traditioneel al door het
vergroten van de variatie in opdrachten. Het gebruik van digitale leermiddelen maakt het beter mogelijk om
verschillen tussen leerlingen te honoreren.

In de huidige onderwijspraktijk is het gebruik van ict bij het onderwijzen en leren nog beperkt, zelfs na
meer dan 10 jaar aandacht voor dit onderwerp. Ondertussen wordt een aantal basisvoorwaarden verbeterd:
er hangen veel digitale schoolborden in de gebouwen en reeds 1000 van de 1750 hebben een persoonlijke
laptop. De komende jaren zal dat aantal snel groeien.

Het keuzeproces van de leermiddelen voor deze nieuwe media vereist de komende jaren veel aandacht van
docenten én van de schoolleiding. Voor de docenten rust goed onderwijs op een gestructureerd programma
(leerboek) dat door een professionele uitgever gemaakt en onderhouden wordt. Daarnaast wil men kunnen
variëren in en met opdrachten. Bij deze opdrachten denkt men niet in de eerste plaats aan digitale
materialen. Men kent ze niet of is gefrustreerd door slechte ervaringen of slechte ervaringen van anderen.

De gewenste verandering — leerlingen meer variatie en de mogelijkheid bieden om langs verschillende

wegen hetzelfde doel te bereiken — zal niet vanzelf gerealiseerd worden. Door planmatig werkboeken te

vervangen door digitaal materiaal komt geld vrij om nieuwe materialen te kiezen, te maken of te kopen. In

een rekenmodel wordt aangetoond dat er de komende drie jaar € 77.000 jaarlijks herbestemd kan worden.

Er is een aantal voorwaarden voor een succesvolle uitvoering van het plan.

« Een voortdurend gesprek van de schoolleiding met docenten, teams en vakgroepen (vakclusters of -
domeinen) over de keuze en het gebruik van leermiddelen.

« _ Een uitbreiding van techniek en verbetering van de betrouwbaarheid van de techniek.

«  Ondersteuning van de docenten bij keuzes en vergroting van hun deskundigheid.

«  Een planmatige aanpak binnen de PDCA-cyclus.

1. Wat voor school wil Het College Vos zijn en wat voor
onderwijs en leermiddelen horen daarbij?

‘Het College Vos is een school waar de leerling kansen krijgt zich te ontwikkelen. In toenemende mate
zullen verschillen tussen leerlingen (1n belangstelling, in aanpak, in leerstijl, in begeleidingsbehoefte, in
startniveau, etc.) erkend worden en de basis zijn voor het leren. Leermiddelen moeten de leerlingen
aanzetten tot activiteiten en ze moeten tegemoet komen aan de specifieke wensen van de lerende.’ Dit was
de conclusie van een gesprek over leermiddelen van enkele onderwijsdirecteuren en teamleiders in oktober
2009. Deze uitspraak legt de nadruk dus niet op de leermiddelen maar op de onderwijskundige,
pedagogische en didactische benadering van leerlingen en het leren.

Ook in het strategisch beleidsplan (2005-2010) en het schoolplan (2009-2014) wordt het karakter van de
school in enkele volzinnen beschreven. In het schoolplan worden bijvoorbeeld de volgende kernpunten
besproken.

» _ We bieden kwalitatief goed onderwijs.

2 _ We bieden inspirerend en uitdagend onderwijs.

» _ We bieden een aantrekkelijke, stimulerende en dynamische leeromgeving.

» _ We staan voor optimale ontplooiing van de leerling.

Het lijken algemene punten maar ze worden door de context
van de school en door eerdere keuzes ingekleurd. Het eerste
punt wordt bijvoorbeeld sterk bepaald door de grote aandacht
voor een doorgaande leerlijn, voor inhoudelijk en
organisatorisch goede toetsing en voor aandacht voor de
leerling die uit lijkt te vallen. Het tweede en derde
aandachtspunt is in de school 0.a. opgepakt door
projectonderwijs vorm te geven (in het vmbo veel meer dan in
havo-vwo) en door het gebruik van ict te bevorderen. Het
laatste punt van dit lijstje wordt op dit moment 0.a.
vormgegeven door leerlingen de mogelijkheid te bieden voor
een themaklas te kiezen (sportklas, kunstklas, tweetalig
onderwijs).

Alhoewel in deze notitie veel over de inzet van de computer
en digitale leermiddelen geschreven wordt en het wellicht de
discussie soms zal domineren, staat het leren van de leerling en de rol van de docent daarbij voorop. De
computer is en blijft een hulpmiddel.


2. De stand van zaken

Met groepen docenten en leerlingen is vervolgens gesproken over de huidige en gewenste praktijk. Uit deze
gesprekken komen twee groepen wensen naar voren. Goede leermiddelen bieden houvast maar ook ruimte
en variatie.

21 Houvast

Kern van het leermiddelenpakket is een door een team van professionals (bijv. een uitgever) verzorgde en
onderhouden methode. Hiermee wordt min of meer een garantie gegeven dat alle kerndoelen en eindtermen
voldoende aan de orde komen.

Minimaal ziet men een basisboek, waarin de theorie (leerstof, begrippen) van één of van meerdere leerjaren
aan de orde komt. In het algemeen is er een duidelijke voorkeur voor een gedrukt (geprint) boek dat een
instrument van de leerling is.

Ook de leerlingen hebben beelden bij een goed leerboek: overzichtelijk en compact met functionele
illustraties en tekeningen. De teksten gaan over echte dingen die je bezighouden, er zijn inhoudelijk goede
vragen. Met het boek kan je je goed voorbereiden op de toets. Ouders delen deze ideeën, een boek dat
bondig overzichtelijk, goed gestructureerd is, (bijv. met kaderteksten) heeft de voorkeur.

De vraag om een basisleerboek past prima bij het uitgangspunt ‘Kwalitatief goed onderwijs bieden’. Het
leerboek geeft het zekere gevoel dat de kerndoelen/eindtermen aan de orde komen en dat er een
doorlopende leerlijn binnen de opleiding is.

Over de verwerkingsopdrachten (werkboeken) is men
minder eenstemmig. De taalmethodes kennen een
complexe opbouw waarbij uitleg en
toepassingsopdrachten bijna een geheel zijn. De docenten
Engels kunnen zich niet goed voorstellen het werkboek te
missen. De docenten van de zaakvakken konden zich juist
goed voorstellen dat ze zonder werkboek verder zouden
gaan. Zij meenden dat ‘het werkboek creativiteit weg
haalt’ en ‘er is zoveel materiaal te vinden op het net dat
past bij de onderwerpen’. Ook de leerlingen hadden geen
voorkeur voor losse werkboeken (het is veel sjouwen, het
zijn saaie invuloefening, het antwoord past nooit op de
lijntjes) en gaven aan het werkboek vooral te gebruiken bij
de verwerking van bepaalde leerstof. De meeste leerlingen
gebruiken het niet bij het voorbereiden van een toets.
Ouders zijn verdeeld over de werkboeken. Iets meer dan
de helft van de respondenten ziet vragen en opdrachten
liever in het tekstboek opgenomen en denkt dat hun
kinderen niet graag met een werkboek werken. Op de
vraag is het werkboek nuttig of zinloos antwoordt de helft
neutraal, de andere helft kiest voor (min of meer) nuttig.
Er zijn geen ouders die de werkboeken zinloos achten.

2.2 Ruimte en variatie

Het gebruik van een methode (boek) zou de ruimte voor
de docent niet moeten verkleinen maar juist groter moeten
maken. In de gesprekken met de docenten blijkt de
behoefte om eigen materiaal te ontwikkelen en te gebruiken, als middel om vernieuwend met het eigen vak


bezig te zijn, om sleur te voorkomen en om weer regie te krijgen over de inhoud en het leren. Dit geldt in
sterkere mate voor de vakdocenten (van havo-vwo) en in mindere mate voor docenten in het vmbo die
meerdere vakken geven en vaak een pabo-opleiding hebben. Deze laatste zien de variatie eerder als een
mogelijkheid om aan te sluiten bij de leerlingen en de relatie met de klas te versterken.

Het materiaal dat zij willen gebruiken is heel divers. Het kan digitaal en analoog zijn, een schrijfopdracht op
papier zijn of vragen om fysieke activiteiten van leerlingen (kijken, tellen, meten, schetsen, bouwen),
vragen om een klassikaal gesprek of juist om individuele actie, etc. Op deze manier willen zij ook
voorkomen dat er een ‘nieuwe saaiheid’ ontstaat en het maakt het mogelijk om in te spelen op vragen die in
de klas gesteld worden.

De gedachten om ruimte te houden voor eigen materiaal en voor gevarieerde opdrachten past op zichzelf
goed bij kenmerken van AAA-leermiddelen. De docenten hebben het echter niet zo systematisch benaderd
en denken ook (nog) niet in de eerste plaats aan de mogelijkheden van ict-materialen.

Het past ook bij de eerder genoemde schoolkenmerken ‘Inspirerend en uitdagend onderwijs verzorgen’ in
‘een aantrekkelijke, stimulerende en

dynamische leeromgeving’. Meerwaarde van ict-gebruik

Tussen de regels door, soms ook wel expliciet, wordt de meerwaarde
. van ict ter discussie gesteld, niet iedereen is daarvan op voorhand
2.3 Ict-gebruik

overtuigd. In de gesprekken komen daarop ook antwoorden, soms

/ / aarzelend, deels gesouffleerd door de gespreksleiders.
In de gesprekken ging het — uiteraard —

veel over de inzet van ict. Veel

= _ Je kunt alternatieve opdrachten (routes) bieden aan leerlingen die
moeite hebben met de standaard aanpak.

gespreksgenoten hadden geen duidelijke Je kunt andere mogelijkheden (intelligenties) van leerlingen
beeld van de mogelijkheden die ict voor aanspreken (een opdracht beluisteren i.p.v. lezen, een animatie
hun vak, hun les biedt. Als de methode bekijken i.p.v. een tekening bekijken, videomateriaal bekijken
een directe ondersteuning biedt is de kans i.p.v. een tekst lezen, etc.)

het grootst dat ict-materiaal gebruikt Je kan de uitleg herhalen voor leerlingen die afwezig waren of
wordt (alhoewel er kanttekeningen bij de een vraag hebben, het liefst op een andere manier. De leerlingen
complexe Ìl'llngl'0€€dlll'€$ gemaakt zouden er ook de op het digitale schoolbord gemaakte

worden en de beschikbaarheid van aantekeningen kunnen terugvinden.

voorzieningen niet optimaal is). Voor los Je kunt de leerlingen opdrachten laten maken die de leerlingen

materiaal is men huiverig (Is de kwaliteit directe feedback geven en op langere termijn een foutenanalyse.

wel goed? Past het bij de theorie van dit
hoofdstuk? Kunnen de leerlingen het?
Wat kan ik dan weglaten?). De meesten
kennen de beschikbare materialen niet of
zien op tegen de tijdrovende selectie en
eventuele bewerking en twijfelen of het
gevonden object vanuit de beveiligde
schoolomgeving te benaderen is.

De leerlingen van de bovenbouw vwo
geven aan zelden gebruik te maken van De docenten erkennen deze meerwaarde in het algemeen maar zien de
ict-voorzieningen voor schoolwerk, noch toepassing voor de eigen les nog niet.

op school, noch thuis. Zij maken
hoogstens een opdracht op de
tekstverwerker. De leerlingen uit de eerste
klas hebben sinds kort een laptop in
gebruik. Zij maken zo nu en dan gebruik
van de laptop.

Ouders waarderen het gebruik van de computer voor het leren. Zij zien vooral goede mogelijkheden voor
informatie verzamelen, werkstukken en samenvattingen.

Je kunt opdrachten of routes laten geblokkeerd als niet aan de
voorwaarden is voldaan (als je bijv. de instapvraag niet
voldoende gemaakt hebt, kan je niet naar de volgende
opdrachten),

Je kunt een dynamische (persoonlijke) route aanbieden (op basis
van instaptoets geeft de computer je een vervolgopdracht die past

bij het geconstateerde niveau of voorkeurstijl).

Je laat leerlingen gebruikmaken van een rijke bron.
Je biedt afwisseling.

Alle betrokkenen pleiten voor bedrijfszekere ict-voorzieningen als basisvoorwaarde.

= _ Voldoende goedwerkende computers,

»  voldoende werkende digitale schoolborden,
= _ snelle inlogprocedures,

»  voldoende bandbreedte,

2  goed toegang tot elo,

=  geen technische rompslomp.

24 Kwaliteiten van medewerkers, ondersteuning door de organisatie

In de gesprekken met de vakgroepen is ook gesproken over de kwaliteiten waarover docenten of
vakgroepen en teams zouden moeten beschikken als het spoor van ict-leermiddelen verder ontwikkeld zou
moeten worden.

Allereerst is opvallend dat er bij geen van de gesprekken een duidelijk beeld is hoe de keuze van de thans
gebruikte leermiddelen tot stand gekomen is, er lijkt ook geen afspraken over evaluatie of het planmatig
vervangen van bestaande methoden.

Verder lijkt er ‘enig’ draagvlak voor ‘een zekere’ specialisatie. Uit de voorzichtige omschrijving blijkt de
aarzeling want sommigen zijn bang dat hen het creatieve deel van het werk afgenomen wordt en dat
daarmee de verantwoordelijkheid van de docent voor de eigen les uitgehold wordt. Toch wil niet iedereen
digitaal materiaal arrangeren of een leerroute in een elo
zetten. Het gaat hier om voorlopig tamelijk specialistisch
werk waarvoor iemand in de vakgroep of in het team wel
een opdracht zou kunnen krijgen. Deze collega zou dan
faciliterend moeten zijn en vraaggestuurd moeten werken
(‘wil je voor klas 3 de opdrachten bij hoofdstuk 6
klaarzetten in de elo’ of ‘ik zoek bij het onderwerp
‘vulkanisme’ een animatie, kan jij die zoeken en
klaarzetten’ of ‘weet Jij of er een alternatief is voor de saaie
hoofdstuk over de middeleeuwen?’) maar de autonomie van
de docent niet mogen beperken.

2.5 Conclusies uit de gesprekken

De keuze van (nieuwe) leermiddelen speelt zo weinig dat er geen duidelijke afspraken zijn over keuze- en
evaluatiecriteria, keuzeproces, besluitvorming etc. Er wordt regelmatig over de kwaliteit van leermiddelen
nagedacht.

De gebruikte leermiddelen hebben de volgende kenmerken.

«  Zij bieden structuur aan het werk van docenten en zorgen voor de opbouw van een programma,

= _ worden door een team van professionals gemaakt en onderhouden,

» nemen docenten werk uit handen,

= _ zijn vooral gericht op klassikaal onderwijs,

= _ hebben een geringe ict-component (of een weinig gebruikte ict-component).

De eerste drie aspecten bepalen ook de vorm van de gewenste leermiddelen: boeken, soms met een apart
werkboek.

Naast materiaal dat door de uitgever geleverd wordt, willen docenten ook ruimte voor eigen inbreng, de
ontwikkeling van eigen materiaal en - hiermee - de mogelijk tot sturing; een aantal haalt hieruit veel
werkplezier. In het algemeen denkt men niet aan vrij beschikbare, digitale materialen.

De docenten hebben nog nauwelijks een beeld van de mogelijkheden die ict in het onderwijs kan bieden. Er
is ook geen streefbeeld, ict roept eerder het beeld op van drie T'’s (tijdrovend pionieren, technische
problemen en teleurstelling) dan van de drie A’s.

Dit zorgt ervoor dat de docenten niet snel warm lopen voor ict-leermiddelen, zelfs als deze naast een door
professionals verzorgde en onderhouden methode gebruikt worden. Zij wijzen het gebruik niet af en
wachten graag ‘tot het klaar is’.

De meeste ruimte voor verandering lijkt op dit moment in de vernieuwing van werkboeken / werkmateriaal.

3. De ambitie

Het College Vos is een school waar men rekening houdt met de verschillen tussen leerlingen daarop moeten
de leermiddelen afgestemd worden. Digitale materialen bieden — naast een variatie aan leermiddelen -
betere mogelijkheden om met verschillen tussen leerlingen om te gaan. In de komende jaren wordt daarom
het gebruik van digitale leermiddelen als onderdeel van de leermiddelenmix bevorderd.

Een door een professioneel team (bijv. een uitgever) verzorgd en onderhouden basisboek (folio, gedrukt of
‘printed-on-demand’) zal de kern zijn van het leermiddelenpakket dat elke vakgroep samenstelt. Het
basisboek is ook als pdf-bestand beschikbaar voor de leerling.

Op veel van de vmbo-afdelingen werken de
leerlingen al met laptops. Hier kunnen binnen drie
jaar alle leerlingen over een persoonlijke drager
beschikken. Voor havo-vwo is meer tijd nodig,
voor deze afdelingen wordt een periode van vijf
jaar gekozen.

Over een periode van drie tot vijf jaar worden de
papieren werkboeken vervangen door hetzij een
invulbaar digitaal exemplaar (zie kader hiernaast),
hetzij een ingekocht of een door de school
gearrangeerd? pakket verwerkingsopdrachten.?
Aan de digitale leermiddelen zullen in toenemende
mate eisen gesteld worden betreffende
interactiviteit, maatwerk etc.

De digitale leermiddelen zijn via de elo snel voor
leerlingen beschikbaar.

De schoolleiding draagt deze visie op het
onderwijs en deze ambitie uit.

? Onder arrangeren wordt verstaan het gebruiksklaar maken (didactiseren) van bestaande bronnen.
° Deze ambitie sluit goed aan bij ontwikkelingen in de markt. Als bijlage 5 is als voorbeeld een overzicht opgenomen van
de ontwikkelingen die een uitgeverij op korte termijn voor zich ziet.

4. De aanpak

41 Een plan van aanpak per vakgroep en per team

Aan elke vakgroep zal gevraagd worden de ambities te vertalen naar concrete acties. Hen zal een aantal

concrete vragen voorgelegd worden, zoals

= _ hoe kan in toenemende mate variatie in
werkvormen gerealiseerd worden,

= _ welke alternatieven er op dit moment al
voor het werkmateriaal (werkboek) zijn,

= welk onderdeel zich vermoedelijk het beste
leent voor digitalisering,

= met welke stap, wanneer begonnen kan
worden,

= _ hoe de werkverdeling in de vakgroep

geregeld wordt,
etc.

Aan de teams zal de vraag worden voorgelegd
waar prioriteiten zullen moeten worden gelegd.

De schoolleiding zal met vakgroepen in gesprek
gaan over de uitwerking van de plannen en hen
daarbij ondersteunen.

4.2 Een plan van aanpak voor de
infrastructuur

Binnen drie tot vijf jaar hebben alle leerlingen de beschikking hebben over een persoonlijke ‘drager’
(laptop) en de bandbreedte van de verbinding zal voldoende groot moeten zijn om de leerlingen allemaal
aan het werk te laten zijn.

In de instructieruimtes zullen in de komende drie jaar voldoende digiborden aangebracht worden.

Het systeem zal een uptime moeten hebben van 97,5% (dat betekent dat 1 op de 40 lesuren het systeem niet
(goed) functioneert).

Er zal een algemene hulp- en storingsdienst zijn (vgl. laptopdokter).

Het techniekplan zal uitgewerkt worden in de maanden januari — februari 2010. Het plan bevat
doelstellingen en een financiële onderbouwing.

4.3 Een plan voor de ondersteuning van het personeel
De vernieuwing van de leermiddelen valt of staat bij betrokken en deskundige medewerkers.

Het proces wordt gefaciliteerd door diverse activiteiten.
2 De deskundigheid van docenten/vakgroepen en teams zal worden vergroot.
o Workshops (liefst door eigen medewerkers, knoppencursussen, digibord-lessen,
arrangeerlessen).
o Verkenningen van open materialen per vakgroep.

o Bespreken van good practices.

o Tijd om ervaringen uit te wisselen en plannen te maken.

2 _ Aanstellen van ict-coaches per team of voor een aantal vakgroepen. (zie bijlage 2)
« Het hoog op de agenda houden van het onderwerp door de volgende acties.

o De ict-ontwikkelingen (gebruik, ervaringen, plannen etc.) tot onderwerp van gesprek maken in
voortgangs- en functioneringsgesprekken, vakgroepgesprekken, themabijeenkomsten,
leerlingplatform etc.

Bijeenkomsten/onderwerpen in te plannen in het jaarprogramma.
Het instellen van een platform ict per locatie waarin afdelingsleiding, coördinatoren, ict-coaches
etc. de ontwikkelingen bespreken en zo nodig bijsturen.

«  Instrumenten beschikbaar stellen die processen ondersteunen.

o Stappenplan ‘leermiddelen kiezen’

o Checklist ‘evaluatie gebruikte leermiddelen’

« Bij coaching van de medewerkers worden competentieprofielen gebruikt voor de (didactische) ict-

kwaliteiten van docenten. (zie bijlage 3 en 4)

44 Een plan voor de komende jaren

2009-2010 (januari - juli)

= De nota Denken én doen wordt besproken in
de school, aangevuld en bijgesteld.

= De schoolleiding gaat in gesprek met
docenten, vakgroepen en teams om toe te
lichten en te luisteren.

= _ Het plan voor ict-coaches wordt uitgewerkt.
Er wordt een keuze gemaakt voor coaches
per team of voor een vakgroepencluster.

: Het plan voor de infrastructuur wordt
uitgewerkt.

: _ Evaluatie van ervaringen met het gebruik
van digitale materialen in het eerste leerjaar.
Verwerking van de ervaringen in de plannen
2010-2011.

»=  Voorbereiding van de keuzes voor het
tweede leerjaar, keuze van leermiddelen.

=  Gerichte ondersteuning van de vakgroepen
en teams (workshops,
vakgroepbijeenkomsten met ondersteuning,
good practices bespreken).

2010-2011
= _ Alle leerlingen van de eerste en tweede klas

krijgen een persoonlijke laptop, evenals de leerlingen in de bovenhouw gtl en van enkele afdelingen
bovenbouw bbl-kbl.

« _ Van de betreffende klassen is 30-50% van het werkmateriaal/de werkboeken gedigitaliseerd, hetzij als
invulbaar pdf, hetzij vervangen door ander materiaal (open materiaal, uitgeversmateriaal). Waar nodig
en mogelijk worden alternatieve methodes gekozen.

= n 50% van de instructieruimtes zijn digiborden geïnstalleerd.

« Voor alle leerlingen worden in de elo aantekeningen, berekeningen, etc. die op of voor het digibord
gemaakt zijn opgeslagen zodat een leerling de materialen kan nalezen. De leerlingen met een laptop
kunnen de materialen op de eigen drager nakijken, de andere leerlingen kunnen het op een vaste pc of
thuis benaderen.

« Voor een aantal nader te bepalen klassen wordt de agendafunctie van de elo gebruikt.

« _ De schoolleiding blijft n gesprek met docenten, vakgroepen en teams om de ontwikkelingen te
ondersteunen.

«  Gerichte ondersteuning van de vakgroepen en teams (wordt nog ingevuld).

« _ Evaluatie van ervaringen, bijstelling van de plannen.

2011-2012

« _ Ook alle leerlingen van de derde klassen krijgen een persoonlijke laptop.

« _ Van de betreffende klassen is 75-100% van het werkmateriaal/de werkboeken gedigitaliseerd, hetzij als
invulbaar pdf, hetzij vervangen door ander materiaal (open materiaal, uitgeversmateriaal). Waar nodig
en mogelijk worden alternatieve methodes gekozen.

= _ In de instructieruimtes zijn digiborden geïnstalleerd.

Materialen die op de digiborden gemaakt of gebruikt worden, worden in de elo geplaatst

« De agendafunctie van de elo wordt voor alle klassen gebruikt.

«  Gerichte ondersteuning van de vakgroepen en teams (wordt nog ingevuld).

« _ Evaluatie van ervaringen, aanpassen van de plannen.

2012-2013 en later

Ook alle leerlingen van de vierde klassen krijgen een persoonlijke laptop. In de jaren daarna volgen
gefaseerd ook de bovenbouw van havo en vwo.

Van de betreffende klassen is 90-100% van het werkmateriaal/de werkboeken gedigitaliseerd, hetzij als
invulbaar pdf, hetzij vervangen door ander materiaal (open materiaal, uitgeversmateriaal). Waar nodig en
mogelijk worden alternatieve methodes gekozen.

Voor deze periode wordt de verdere planvorming op een later moment uitgevoerd. Er mag worden
aangenomen dat zich voor deze school nu nog niet goed voorspelbare ontwikkelingen rondom digitale
leermiddelen hebben voltrokken.

4.5 Een plan voor de financiering

Er is in deze notitie voor gekozen om een ombuiging in het leermiddelenbudget te onderzoeken. Er is met
name naar gekeken naar de vraag welke ruimte ontstaat als (een deel van) de werkboeken gedigitaliseerd
wordt, onder gelijkblijvende overige omstandigheden. Hiervoor is een rekenmodel gemaakt dat uitgaat van
de gemiddelde huidige kosten. Op basis van enkele aannames die hieronder geëxpliciteerd worden wordt
het budget berekend dat voor arrangeren en aankopen van materialen beschikbaar is. De berekening zelf is
opgenomen in bijlage 1.

Er is uitgegaan van de gemiddelde kosten van een leermiddelenpakket zoals dat door de leverancier is
aangegeven en het aantal leerlingen dat op grond van deze kosten een pakket heeft gekregen.

De leverancier heeft aangegeven hoeveel de totale kosten van werkboeken voor een locatie zijn. Er is een
gemiddeld bedrag per leerling per locatie berekend.

Vervolgens zijn de ambities doorgerekend. In het model wordt er rekening mee gehouden dat het eerste jaar
60% van de huidige (papieren) werkboeken in klas 1 en 2 nog gebruikt wordt, dat 20% van de werkboeken

vervangen wordt door digitaal werkmateriaal en dat 20% vervangen wordt door een als pdf opgeslagen
werkboek. Het (papieren) werkboek wordt afgeschreven in 4 jaar (zie toelichting in de kadertekst op blz. 8).
Het is — voor het eerste jaar — een bescheiden stap. In de praktijk zouden meer werkboeken gedigitaliseerd
kunnen worden, het beschikbare budget groeit dan.

Uit de berekening in de bijlage wordt duidelijk dat er een budget voor digitale leermiddelen beschikbaar
komt van € 229.991 in drie jaar, dat is een bedrag van ruim € 77.000 per jaar. De ‘winst’ van het derde jaar
wordt hiertoe deels naar voren gehaald.

Dit uit leermiddelen afkomstige budget zal niet onttrokken worden aan de leermiddelen maar op een andere

manier worden ingezet.

«  Voor arrangeren en ondersteunen
Docenten wordt ruimte gegeven voor het arrangeren van materialen voor vakgroepen (vakkenclusters
of domeinen) en het ondersteunen van een team en/of een vakgroep (vakkencluster of domein) bij de
oriëntatie op en keuze van bestaande materialen.
Hierbij wordt aangesloten bij de ervaring van de mensen die nu reeds bij DigilessenVO en Les2.0
betrokken zijn. Deze personen kunnen ook betrokken worden bij deze taken. Zie ook de kadertekst op
blz. 10.

« Het aanschaffen van door anderen vervaardigd materiaal (licenties).

In de gesprekken met
vakgroepen en teams is de
keuze van de leermiddelen en
de manier van ondersteunen
onderwerp van gesprek.

totaal per jaar


Daarnaast moet er rekening mee worden gehouden dat de nieuwe laptops en digiborden ook kosten met zich
meebrengen. Deze kosten zijn voor een groot deel al in de meerjarenbegroting opgenomen. Nog niet
opgenomen is de aanstelling van een ‘laptopdokter’. De kosten van deze medewerker (een functie voor een
starter op mbo-niveau (niv.3 of 4) worden — mede afhankelijk van de omvang van de functie - geschat op €
20.000 - € 30.000.- (schaal 5,

4.6 Monitoring en evaluatie

De doelstellingen worden per jaar geoperationaliseerd en opgenomen in de locatie-beleidscyclus.

De schoolleiding neemt het onderwerp op in het lijstje aandachtspunten voor de gesprekken met
vakgroepen en de voortgangs-, functionerings- en POP-gesprekken. Bij de gesprekken worden de ict-
competentieprofielen (bijlagen 3 en 4) gebruikt.

De afdelingsleiding heeft gesprekken met leerlingen, 0a. over het gebruik van de leermiddelen.

5. Conclusie

De ‘gratis’ leermiddelen zien we als een goede kans om het gesprek over de kwaliteit van
leermiddelen en daarmee het gesprek over de kwaliteit van een impuls te geven. Bij het zoeken
naar leermiddelen die recht doen aan de verschillen tussen leerlingen komt men in de eerste
plaats terecht bij het zoeken naar variëteit in werkvormen en vervolgens bij de extra
mogelijkheden die digitale leermiddelen kunnen bieden.

Door voorlopig te kiezen voor een folio (papieren) theorieboek wordt continuïteit in de opleiding geborgd.
De variatie en het maatwerk kunnen — voorlopig? - aangebracht worden in de werkmaterialen. Binnen het
leermiddelenbudget kan geschoven worden waardoor er middelen vrij komen voor nieuwe, digitale
materialen.

Het gesprek over de keuze van deze materialen en het gebruik ervan scherpt het kwaliteitsdenken. De
feitelijke ambitie ligt niet in de aanschaf van digitale leermiddelen, maar in het gesprek over leermiddelen
en onderwijskwaliteit.