Inleiding

1.1 Aanleiding en doel

Het Atlas College bestaat uit vijf scholen voor voortgezet
onderwijs: Copernicus Scholengemeenschap (vmbo-t,

havo, vwo), De Dijk (vmbo, havo, vwo), OSG West-Friesland,
(vmbo-t, havo, vwo), Titaan (vmbo) en Triade (vmbo, havo,
vwo). Op hoofdthema’s trekken de vijf locaties gezamenlijk op,
om van elkaar te leren en om de schaalgrootte te benutten.
Leermiddelenbeleid is zo’n hoofdthema.

De belangrijkste aanleiding voor het opstellen van een
leermiddelenbeleidsplan voor de vijf Atlasscholen zijn de
vernieuwde ambities van het Atlas College. Leermiddelen
hebben een belangrijke rol bij het vervullen van die
ambities. Daarnaast maken de beschikbaarheid van

steeds meer leermiddelen (via internet) en de nieuwe
financieringssystematiek voor leermiddelen het ontwikkelen
van leermiddelenbeleid zinvol.

De vraag waar dit leermiddelenbeleidsplan een antwoord op
wil geven is: Welke leermiddelen hebben we nodig om onze
onderwijskundige ambities te kunnen realiseren en welke
consequenties heeft dat voor beleid rond ict, personeel en
financiën?

Het leermiddelenbeleidsplan is bedoeld voor het (midden)
management van de vijf Atlasscholen.

Het plan is opgesteld door een werkgroep waarin de vijf
locaties en het centraal bureau vertegenwoordigd zijn.
Daarnaast zijn collega’s met deskundigheid op gebied van ict,
elo, personeelsbeleid en financiën geraadpleegd.

1.2 Van ambities naar
leermiddelenbeleid

Het Atlas College wil een excellente werkgever zijn en excellent
onderwijs verzorgen voor een groeiend marktaandeel in West-
Friesland en Waterland.

Het Atlas College wil vooroplopen in toekomstgericht en
innovatief onderwijs. Personeel en leerlingen voelen zich
gestimuleerd om hun talenten maximaal en veelzijdig te
ontwikkelen en te gebruiken.

Deze nieuwe ambitie is door de kerndirectie uitgewerkt in

een aantal uitspraken die richting geven aan onderwijs en
personeelsbeleid op de vijf Atlasscholen. Die uitspraken
hebben we op hun beurt vertaald in criteria voor
leermiddelen. De criterialijst die zo ontstond is de kern van dit
leermiddelenbeleidsplan (hoofdstuk 2).

Leermiddelenbeleidsplan

Om te kunnen voldoen aan die criteria hebben docenten tijd
en bepaalde, misschien nieuwe competenties nodig. Ook
roepen de criteria wensen op gebied van ict-randvoorwaarden
op. Een volgende logische vraag is dan: wat kost dat en

hoe verhoudt zich dat tot het huidige boekenfonds- en
leermiddelenbudget? Bij het uitwerken van de onderwerpen
personeel, ict en financiën in relatie tot leermiddelenbeleid
was de conclusie steeds dat de casussen of pilots uit moeten
wijzen welke concrete gevolgen het werken met de lijst met
leermiddelencriteria heeft, welke wensen erdoor opgeroepen
worden. Daarna kan ict-beleid, personeelsbeleid en financieel
beleid in relatie tot leermiddelen vastgesteld worden. We gaan
in de hoofdstukken 3 (ict), 4 (personeel) en 5 (financiën) op
deze onderwerpen in. In het zesde en laatste hoofdstuk staan
onze voorlopige beleidsvoornemens op Atlasniveau op

een rij.

Het voorliggende leermiddelenbeleidsplan zien we als

een eerste versie. Op elke locatie gaan teams, afdelingen
en secties ermee werken om de bruikbaarheid van de
criterialijst en gevolgen voor ict, personeel en financiën te
onderzoeken en in kaart te brengen. Daartoe zijn verschillende
casussen gestart, die de werkgroep in januari en april 2010
zal bespreken. Deze casussen zijn in 2.3 beschreven. Aan
de hand van feedback uit de locaties en evaluatie van de
casussen, stellen we het leermiddelenbeleidsplan en de
beleidsvoornemens bij. Na advisering door de MR zal het
College van Bestuur in juni 2010 het leermiddelenbeleid
vaststellen.

1.3 Wat verstaan we onder
leermiddelen?

We onderscheiden in dit beleidsplan drie soort leermiddelen:
‘lesmateriaal’, ‘extra leermiddelen’ en ‘hulpmiddelen bij

het leren’. Dit onderscheid kan helpen bij het gesprek over
leermiddelen en bij het opstellen van financiële kaders.

mm Lesmateriaal

Met lesmateriaal bedoelen we hier lessenreeksen, methodes,
losse lessen, met een ‘gedidactiseerde inhoud’, ontwikkeld
voor onderwijssituaties. De criterialijst in het volgende
hoofdstuk draait voornamelijk om dit soort lesmateriaal omdat
het de kern van het leerplan vormt en docenten er veel invloed
op hebben. Je kunt dit lesmateriaal nader indelen in:

« methodes: leerboeken, werkboeken, antwoordenboeken,
software en andere bijbehorende materialen, meestal
bedoeld voor meerdere leerjaren, meestal van een
educatieve uitgeverij;

e eigen lessen: door een individuele docent gemaakt
lesmateriaal, op papier of digitaal, in beginsel alleen voor
eigen gebruik;

e lessen van de school: door een groep docenten
gemaakte lesmaterialen, bijvoorbeeld een boekje voor een
projectweek, een reeks lessen voor een leergebied of
bijvoorbeeld toetsen die de hele sectie gebruikt;

° ‘lesbrieven’, lespakketten, een educatief computerspel
en andere lesmaterialen afkomstig van een organisatie of
bedrijf, bijvoorbeeld een lespakket van Milieudefensie over
het regenwoud;

« ‘open leermiddelen’, via internet vrij toegankelijke digitale
lesmaterialen, van uiteenlopende herkomst, bijvoorbeeld
wiskundeoefeningen op WisWeb.

Wanneer het totale leermiddelen’arrangement’ onder de

loep wordt genomen kan het zinvol zijn om de actuele en de
gewenste verhouding (in tijd) tussen deze lesmaterialen in
kaart te brengen, bijvoorbeeld in dit schema, dat verschillende
combinatiemogelijkheden laat zien:

ma Extra leermiddelen

In de tweede plaats zijn er allerlei extra leermiddelen voor
leerlingen: bronnen en instrumenten die niet gemaakt zijn
met een didactisch doel, maar die wel nodig zijn bij het leren,
die een rol spelen in het leerplan. Voorbeelden zijn romans

in de mediatheek, websites, musea en tentoonstellingen,
wandkaarten, atlassen, documentaires, gereedschapsets,
microscopen, ballen en ander materiaal voor gym. Ze zijn

Leermiddelenbeleidsplan

meestal niet-leerlinggebonden. Door hun karakter ligt het
niet voor de hand dat docenten zelf dit type leermiddelen
zullen maken. Ze komen wel in beeld bij afspraken over de
financiering van alle leermiddelen.

mm Hulpmiddelen bij het leren

Ten derde zijn er hulpmiddelen bij het leren, instrumenten
die het leren en het lesgeven vergemakkelijken: bord, krijt,
computers, smartboards, een elo, een digitale infrastructuur,
enzovoort. Op de digitale hulpmiddelen komen we terug in
hoofdstuk 3.

De school kan kiezen voor een bepaalde basisvoorziening
op gebied van deze hulpmiddelen, maar voor een deel

zal de aanschaf afhangen van keuzes in het aanbod van
lesmateriaal en extra leermiddelen. Op de financiering van deze
hulpmiddelen komen we terug in hoofdstuk 5.

u methode eigen lessen

methode eigen lessen lessen van de  |open leermiddelen
school
e em
n lessen van de school open leermiddelen

4

Leermiddelenbeleidsplan

Criteria voor leermiddelen die
passen bij de ambities van het

Atlas College

2.1 Bedoeling en
gebruiksmogelijkheden
van de criterialijst

Hiervoor hebben we al beschreven hoe we vanuit onze
gemeenschappelijke ambities als Atlas College een lijst met
criteria of voorwaarden hebben geformuleerd die je aan
leermiddelen kunt stellen. Voor we in 2.2 die lijst presenteren
lichten we toe wat de bedoeling en gebruiksmogelijkheden
ervan zijn.

De lijst is geen voorschrift, maar vooral een hulpmiddel

om bewuste keuzes te maken en deze keuzes te kunnen
verantwoorden. Door het gebruik van de lijst komen hiaten

in beeld en vaksectie, team of afdeling kan gericht naar
vervangende of aanvullende materialen op zoek gaan, om een
goed leermiddelenarrangement voor de leerlingen samen te
stellen.

De meeste criteria gaan over het geheel aan leermiddelen
voor een vak, voor een leerjaar of voor beide. Het geheel aan
leermiddelen moet bijvoorbeeld uitdagen tot planning, reflectie
en evaluatie door de leerling. Dat vraagt om beschouwing

van alle leermiddelen waarmee een leerling in een bepaalde
periode te maken krijgt.

Enkele criteria hebben betrekking op elk leermiddel. Dit
betekent dat elke nieuwe methode en elke zelfgemaakte of op
internet gevonden les hier in principe aan moet voldoen. Een
voorbeeld daarvan is dat lesmateriaal leesbaar en overzichtelijk
is.

De criterialijst kan op verschillende manieren gebruikt worden.
Een vaksectie kan hem benutten bij het kiezen van een nieuwe
methode. Een team kan het gehele leermiddelenpakket
waarmee een leerling in een jaar te maken heeft ermee onder
de loep nemen (ook als er geen nieuwe methodes aangeschaft
zullen worden). Samen met leerlingen kan gekeken worden

of hun lesmateriaal voldoet aan de criteria die gaan over het
gebruik door leerlingen. Bij zelf te maken lesmateriaal kan de
criterialijst houvast geven. Ook bij specifieke problemen kan
de criterialijst integraal of gedeeltelijk ingezet worden. En de
lijst kan uiteraard benut worden bij discussies over (de rol van)
leermiddelen.

In 2.3. schetsen we vijf concrete casussen: situaties op de
locaties waarin de criterialijst op bruikbaarheid wordt getoetst.

De criterialijst zal wensen oproepen op gebied van scholing
of ict. In hoofdstuk 3 en 4 gaan we daar verder op in. Over de
kosten die daarmee samenhangen gaat vervolgens hoofdstuk 5.

Hierna volgen de 22 criteria. In bijlage 1 is een diagnose-variant
ervan opgenomen, met toelichting van elk criterium en kolommen
om te kunnen markeren in hoeverre aan elk criterium voldaan is.

2.2 Criterialijst

Criteria vanuit de visie van sectie, team, afdeling

1 Het leermiddel past binnen de visie van team of afdeling
op leerprocessen en didactiek.

2 Hetleermiddel past binnen de visie van sectie en team of
afdeling op het product van Ieren.

3 Het geheel aan leermiddelen voor een vak sluit aan bij de
visie van de sectie op het vak.

4 Het geheel aan leermiddelen voor een vak garandeert dat
gewerkt wordt in de richting van kerndoelen of eindtermen.

5 Het geheel aan leermiddelen past binnen de doorgaande
leerlijn voor het vak, elk leermiddel is te plaatsen op die
leerlijn.

6 Het geheel aan leermiddelen voor een leerjaar is
toekomstgericht, dat wil zeggen biedt leerstof en
(mogelijkheden voor) werkvormen die voor leerlingen
relevant zijn in de (wereldwijde) samenleving van de
toekomst.

Criteria voor gebruiksmogelijkheden voor de docent

7 Het geheel aan leermiddelen voor een vak en voor
een leerjaar biedt ten minste bronnen, oefenmateriaal,
diagnostische toetsen, (grotere) toepassingsopdrachten en
eindtoetsen.

8 Het geheel aan leermiddelen voor elk vak in elk leerjaar
bevat een substantieel aantal momenten waarop moderne
media ingezet worden.

9 Het leermiddel maakt flexibel gebruik mogelijk en laat
aanpassingen toe.

10 Het geheel aan leermiddelen maakt het mogelijk in
samenhang te werken aan het verwerven en versterken
van kennis, vaardigheden en houdingen.

11 Het leermiddel maakt het mogelijk leertaken af te stemmen
op Ileerstijlen.

12 Het leermiddel stimuleert en activeert voorkennis en legt
relaties met eerdere leerervaringen.

13 Het geheel aan leermiddelen voor een vak en een leerjaar
zet aan tot samenwerkend leren en laat leerlingen de
meerwaarde daarvan ervaren.

14 Het geheel aan leermiddelen maakt passend onderwijs
voor (groepen) leerlingen mogelijk.

Criteria voor gebruiksgemak en —plezier voor de leerling

15 Het leermiddel is wat betreft structuur en taalgebruik
toegankelijk voor de leerlingen.

16 Het leermiddel is voor leerlingen uitdagend.

17 Het leermiddel is voor leerlingen inspirerend.

18 Het leermiddel biedt ruimte voor het maken van keuzes
door de leerling.

Leermiddelenbeleidsplan

19 Het geheel aan leermiddelen daagt uit tot planning,
reflectie en evaluatie door de leerling opdat hij inzicht
krijgt in zijn eigen leerproces en zijn eigen leerresultaten
kan beoordelen.

20 Het leermiddel plaatst leerstof in voor leerlingen relevante,
herkenbare contexten, zet aan tot toepassen van het
geleerde in die contexten en laat leerlingen het nut van
de leerstof in de ‘echte’ wereld en voor hun eigen leven
ervaren.

Criteria vanuit financieel perspectief

21 Het geheel aan leermiddelen is te bekostigen uit het
beschikbare budget.

22 Het leermiddel is qua (fysieke) uitvoering geschikt om
meerdere jaren gebruikt te worden.

2.3 Casussen

Elke locatie zet in het najaar van 2009 een casus op waarbij de
bruikbaarheid van de criterialijst getoetst wordt en zo mogelijk
ook consequenties voor ict-beleid, personeelsbeleid en
financiën in kaart gebracht worden. We volgen deze casussen
gezamenlijk en verwerken de gegevens in 2010 in de tweede
versie van dit beleidsplan. In het kort zien de casussen er als
volgt uit:

EE Copernicus

Voor M&O is door één docent een compleet eigen leergang
ontwikkeld. Zijn de kosten daarvan in kaart te brengen?
Voldoet dit materiaal aan de criteria? Wat kost een M&O-
methode bij een uitgeverij? Doel is een beeld te krijgen van
investeringskosten en terugverdientijd van het zelf maken van
een methode t.o.v. het aanschaffen van een methode. Een
vervolgstap is de situatie te vergelijken met M&O op de OSG.

mm De Dijk

1 De wiskundesectie kiest een nieuwe wiskundemethode, met
behulp van de criterialijst.

2 Bij Mens en Natuur wordt het gebruik van de methode
steeds verder teruggedrongen. Dit kan onder andere door de
inzet van een toa. Is hier een beeld te krijgen van de totale
(investerings)kosten en verschillen in kosten met het gebruik
van een methode?

mm OSG

In de derde klas mh moet naast de m-methode ook materiaal
op h-niveau aangeboden worden. Het team gaat na in hoeverre
de criterialijst te gebruiken is bij het kiezen en arrangeren van
geschikte leermiddelen, waarmee de gewenste differentiatie
wordt bereikt.

mm Titaan

De sectie Nederlands staat voor de keuze van een nieuwe
methode of nieuwe leermiddelen waarbij er extra aandacht is
voor versterking van het taalonderwijs. De criterialijst wordt
hierbij ingezet.

m Triade

Bij het plan voor leermiddelen op locatieniveau worden
twee ict-scenario’s (ook financieel) uitgewerkt: een open-
sourcevariant en een alternatieve variant.

Leermiddelenbeleidsplan

Leermiddelenbeleid en

ict-beleid

We constateren dat de ontwikkelingen op het gebied van
ict steeds meer gevolgen zullen krijgen voor de lespraktijk.
Het vaker en beter benutten van de mogelijkheden van

ict past ook bij onze ambities om een innovatieve school
te zijn en excellent onderwijs te verzorgen. Er zijn veel
relaties tussen leermiddelen en ict. Een aantal daarvan
belichten we hieronder.

mm Digitale leermiddelen

De beschikbaarheid van digitale leermiddelen is geen
probleem. Voor alle vakken zijn tegenwoordig veel digitale
lesmaterialen beschikbaar, via de uitgevers maar vooral via
internet. Digitale leermiddelen kunnen heel waardevol zijn

om hiaten in het leermiddelenpakket te vullen. Het is wel van
belang om kritisch naar digitale leermiddelen te kijken. Ze zien
er vaak mooi en handig uit, maar dat zijn ze niet per definitie.
Veel digitale programma's bieden echt meerwaarde vergeleken
met een boek en een schrift, bijvoorbeeld door directe
feedback en doorverwijzing naar oefenstof op maat, door
illustraties in beeld of geluid of extra teksten en bronnen achter
links. Maar soms is een digitaal leermiddel niet meer dan paper
on screen en biedt het precies dezelfde inhoud en werkvormen
als het (werk)boek. In bepaalde gevallen kan dat wel praktisch
zijn, maar de didactische meerwaarde is beperkt.

mm De elektronische leeromgeving (elo)

Elke locatie heeft een elo-coördinator. We werken met Moodle.
Een elo kan een belangrijke rol spelen bij het samenstellen en
overzichtelijk presenteren van een leermiddelenarrangement.
De elo biedt ook vele mogelijkneden om het onderwijs te
structureren en flexibeler te maken. Met behulp van de elo
kan een leerling op afstand en op elk tijdstip bijvoorbeeld
leerstofoverzichten en planningen raadplegen, leerstof of
toetsen gebruiken, een portfolio vullen, communiceren, werk
inleveren.

De docent kan via de elo de leerstof uitbreiden met beeld,
geluid, extra informatie, extra bronnen en communiceren met
leerlingen, volgen wat een leerling gedaan heeft, hoe lang er
aan een toets gewerkt is etc.

mm Personeel en ict

Het gebruik van digitale leermiddelen en van de elo heeft op
het Atlas College nog geen grote vlucht genomen. Volgens
een schatting van de elo-coördinatoren is zo’n 30% van de
docenten onervaren of niet handig met ict met als gevolg dat
ze er in het geheel geen gebruik van maken. Aan de andere
kant zijn er voorlopers, die goed op de hoogte zijn van de
mogelijkheden en veel of alleen nog maar digitale leermiddelen
gebruiken in hun lessen. Daartussenin is er een brede groep
van ‘volgers’, die wel meer met ict in hun lespraktijk willen,
maar daarvoor onvoldoende kennis en vaardigheden hebben
of er te weinig aan toekomen. In het volgende hoofdstuk staat
meer over (ict-)jcompetenties van personeel.

mm Van computerlokaal naar laptopklas?

Een computerlokaal of een laptopkar voldoet niet meer. In elk
lokaal zouden computers aanwezig moeten zijn. De OSG en
De Dijk zijn ertoe overgegaan om leerlingen met hun eigen
laptop toegang te geven tot het schoolnetwerk. Een nieuwe
mogelijkheid is om een complete desktopomgeving op een
usb-stick te zetten zodat leerlingen altijd alles bij zich hebben
en op elke computer verder kunnen werken. Het technisch-
tekenprogramma Autocad en bepaalde kantoorprogrammatuur
is daar te zwaar voor en zal dus op een andere manier
beschikbaar moeten blijven.

De ‘laptopklas’ waarin alle leerlingen altijd al hun werk doen op
een laptop, is voor de werkgroep geen aantrekkelijk beeld. Het
risico bestaat dat leerlingen echt de hele dag op het scherm
zitten te kijken.

Op de locaties varieert het aantal computers per leerling op dit
moment van 1 op 3 tot 1 op 12.

mm Technische voorzieningen

De criterialijst uit hoofdstuk 2 zal de vraag oproepen naar
nieuwe, technische ict-faciliteiten. Het kan dan gaan om
hardware, software, beveiliging en ruimtes in de school, nodig
om leermiddelen optimaal in te kunnen zetten. Voorkomen
moet worden dat vernieuwingen geen kans krijgen vanwege
technische belemmeringen. Voorkomen moet ook worden

dat (dure) nieuwe voorzieningen niet benut worden omdat er
bijvoorbeeld nog geen digitale leermiddelen zijn.

Onze huidige netwerkstructuur dateert van enige tijd geleden.
Incidenteel worden aanpassingen verzorgd, bijvoorbeeld om
real time communicatie of videotoepassingen mogelijk te
maken.

Voor structurele aanpassingen is een concreet plan nodig dat
de wensen (onderwijskundig) onderbouwt, bijvoorbeeld aan
de hand van de leermiddelencriterialijst. Op basis daarvan zal
systeembeheer scenario’s uitwerken, kosten in kaart brengen
en een advies geven. Een flexibel of gefaseerd plan maakt
het mogelijk ook de technische aanpassingen gefaseerd uit te
voeren.

4

Leermiddelenbeleidsplan

Leermiddelenbeleid en

personeelsbeleid

De criterialijst kan vragen oproepen over de inzet van
personeel. Zijn secties en teams voldoende competent

om het geheel aan leermiddelen te beoordelen, om
leermiddelen te kiezen, te combineren, aan te passen, te
ontwikkelen, zodanig dat ze passen bij de ambities van het
Atlas College? En een andere vraag is: is er tijd, krijgen
docenten tijd voor het (opnieuw) bekijken en aanpassen
van leermiddelenarrangementen? Hieronder bespreken we
hoe we met deze vragen om willen gaan.

mm Van methode kiezen in de sectie naar bekijken
van het geheel aan leermiddelen
Momenteel is het gangbaar dat vaksecties een nieuwe
methode kiezen. De lijst met criteria gaat daar een rol bij
spelen. Daarnaast zal op team- of afdelingsniveau gekeken
moeten worden naar het geheel aan leermiddelen waarmee
een leerling in een periode werkt. Het locatiemanagement wijst
de criteria aan waaraan nieuwe leermiddelen en het geheel aan
leermiddelen dienen te voldoen, en stelt daarmee kaders voor
de keuzes van secties en teams.

EE Investeringen in formatie

Het kiezen en op beperkte schaal aanvullen van methodes is
nu een normaal onderdeel van het werk van de docent. Het
samenstellen van leermiddelenarrangementen die voldoen aan
nieuwe, ambitieuze criteria, zal zeker in het begin meer tijd
kosten. In het locatieformatieplan zullen de keuzes die locaties
op dit vlak maken, verhelderd worden.

m Zelf leermiddelen maken, zelf leermiddelen
arrangeren

We zetten niet zwaar in op het op grote schaal zelf schrijven

van lesmateriaal. Het is tijdrovend, het is niet eenvoudig en er

is genoeg bestaand aanbod van leermiddelen.

Wel zal steeds meer aandacht gaan naar het arrangeren: het

kiezen en combineren van bestaand lesmateriaal en extra

leermiddelen om een goed, actueel aanbod te kunnen doen

aan alle leerlingen.

ma Vergroten ‘leermiddelencompetenties’

Onder leermiddelencompetenties verstaan we binnen het Atlas
College de kennis, vaardigheden en houding die nodig zijn om
een leermiddelenarrangement samen te stellen dat past bij
onze ambities. Die competenties omvatten dus ook het kunnen
(en willen) werken met de criterialijst. Het gaat niet alleen om
ict-gerelateerde competenties, maar ook om didactische,
vakmatige en organisatorische competenties. Kunnen werken
met de elo zou een basiscompetentie voor alle docenten
kunnen zijn.

Een overzicht van de ontwikkeling van
leermiddelencompetenties is in bijlage 2 opgenomen. Zo’n
overzicht kan gebruikt worden als zelfscan voor docenten

of teams en kan een rol spelen in pop-gesprekken. Bij het

opstellen van vacatures en bij selectie van nieuw personeel
kunnen leermiddelencompetenties meegenomen worden,
afhankelijk van de hiaten in een team of sectie.

mm Scholing

Als het streven is om de leermiddelencompetenties te
vergroten zal er scholing aangeboden moeten worden.

Welke scholing nodig is, is afhankelijk van de al aanwezige
competenties en behoeften onder docenten en teams, secties,
afdelingen. Die zul je dus in kaart moeten brengen.

Denkbaar is dat de scholingsbehoefte zal gaan in de richting
van het leren beoordelen van software, het produceren van
‘content’ voor Moodle, maar ook om het doorontwikkelen van
didactische en vakmatige competenties voor zover het de
inzet van leermiddelen betreft. Ook moeten mensen toegerust
worden om gebruik te maken van de open-leermiddelenbank
en de daar gevonden materialen aan te passen aan eigen
ambities.

Scholing en begeleiding kan op veel manieren vorm krijgen.
Ten eerste kunnen meer ervaren docenten binnen de locatie
anderen scholen en coachen, zo nodig na daarin zelf getraind
te zijn. Als het gaat om nieuwe gadgets en de beleving van
jongeren op gebied van leren met behulp van ict, zijn ook de
leerlingen in te zetten. De aanwezige kennis op Atlasschaal
kan benut worden. En tot slot is externe scholing een optie. In
het hoger onderwijs is het arrangeren van leermaterialen veel
gangbaarder dan in het voortgezet onderwijs, omdat er vaak
geen complete methoden beschikbaar zijn. We zouden van
de daar opgebouwde kennis gebruik kunnen maken. De Atlas
Academie kan een overkoepelende rol spelen bij scholing op
gebied van leermiddelen.

9

financien

De ambitie om excellent onderwijs te verzorgen betekent
dat het leermiddelenpakket waarmee leerlingen en
docenten werken aan een hoge standaard moet voldoen.
De criteria die onze standaard vormen hebben we
weergeven in hoofdstuk 2. Het is de vraag of een methode
per vak, wat nu gangbaar is, daaraan kan voldoen. Willen
we op weg naar een optimale mix van methoden en andere
leermiddelen, op papier en in ict-vorm, met een hoge
kwaliteit, dan heeft dat financiële gevolgen. Hieronder
beschrijven we de belangrijkste gevolgen.

mm ‘Schoolboekenbudget’

Het schoolboekenbudget per locatie ligt vast: het
schoolboekengeld vermenigvuldigd met het aantal leerlingen.
Locaties zullen opnieuw naar de verdeling van dit budget
moeten kijken als het niet meer vanzelfsprekend is dat secties
om de vijf jaar een nieuwe methode aanschaffen, maar andere
arrangementen willen samenstellen en er bijvoorbeeld scholing
en ict ten behoeve van het leermiddelen arrangeren nodig is.
De term schoolboekenbudget dekt dan de lading niet meer en
daar gaan we iets anders voor bedenken.

mm Gratis leermiddelen kosten ook geld

Het groeiende aanbod aan leermiddelen via internet maakt
dat er steeds meer te kiezen is. Een deel van de lesmaterialen
op internet is gratis. Dat kan een besparing opleveren maar
de tijd die nodig is voor het aanpassen van het materiaal, het
inpassen in het eigen arrangement en het onderhoud daarvan
moeten meegerekend en niet onderschat worden.

mm Kosten van zelf arrangeren en zelf maken

Zelf lessenreeksen maken of lesmateriaal zoeken en
combineren is tijdrovend. Het werk van docenten daaraan
moet bekostigd worden. Ook zijn er kosten voor redactiewerk,
vormgeving en productie van de zelfgemaakte leermiddelen of
arrangementen, want het materiaal moet er wel professioneel
uitzien — dat geldt ook voor digitaal materiaal.

Niet alle docenten kunnen dat allemaal zelf en er zal
geïnvesteerd moeten worden in scholing.

In hoofdstuk 4 schreven we al dat niet bepleiten om op grote
schaal zelf leermiddelen te gaan ontwikkelen. Het zal zich op
kleine schaal voordoen om hiaten in het arrangement te vullen
en bij uitzondering als een docent echt in staat is om binnen
een gegeven budget goed en goed overdraagbaar materiaal te
maken.

Leermiddelenbeleidsplan

Leermiddelenbeleid en

mm Bekostigen van zelf arrangeren en zelf maken
Als er ruimte ontstaat in het schoolboekenbudget doordat
secties en teams minder methodes aanschaffen, of

andere keuzes maken kunnen daaruit ontwikkelkosten,
productiekosten en scholing betaald worden. Voor werkboeken
die bijvoorbeeld maar voor de helft gebruikt worden kun je
een alternatief zoeken. Licenties voor toegang tot aanvullend
digitaal lesmateriaal zijn niet meer nodig als je zelf gratis
materiaal vindt met vergelijkbare inhoud.

Een begroting vooraf is nodig om verantwoord te kunnen
investeren. Dit geldt in sterkere mate voor overgangssituaties
waarbij methode en nieuw materiaal nog naast elkaar nodig
zijn.

De Atlasschaal kan hier voordeel opleveren omdat we
ontwikkeld materiaal kunnen uitwisselen en gezamenlijke
scholingstrajecten kunnen opzetten.

Met behulp van in paragraaf 2.3 omschreven praktijkcasussen
willen we kosten en opbrengsten op middellange termijn

van veranderingen in het leermiddelenarrangement in kaart
brengen.

Leermiddelenbeleidsplan 10

6 Voorgenomen beleid

mm Algemeen mm Leermiddelen en personeel

e De criterialijst wordt binnen het Atlas College een vast e De leermiddelencompetenties van secties, afdelingen, teams
ijkpunt bij het samenstellen van de leermiddelenpakketten worden in kaart gebracht.
waarmee leerlingen werken. (De huidige lijst met 22 e De scholingsbehoefte per locatie wordt geformuleerd.
criteria wordt eerst op elke locatie in een praktijksituatie e Scholing rond leermiddelen wordt gecoördineerd door de
uitgeprobeerd en met feedback van de gebruikers maken we Atlas Academie.

een definitieve versie.)
mm Leermiddelen en financiën

mm Leermiddelen en ict e Locaties stellen begrotingen op waarin naast de

e De elo wordt het centrum voor het arrangeren van aanschaf van methodes en extra leermiddelen ruimte
leermiddelen. is voor investeringen in het samenstellen van nieuwe

« Het gebruiken van de elo wordt verder bevorderd. Elke leermiddelenarrangementen.
locatie formuleert hier concrete streefdoelen voor. e Voor financiering van structurele aanpassingen in de ict-

° We zoeken binnen het Atlas College actief naar infrastructuur moet een onderwijskundig onderbouwd plan
samenwerking om het gebruik van de elo en het werken met opgesteld worden dat de terugverdientijd van de investering

digitale leermiddelen te bevorderen en te verbeteren. laat zien.