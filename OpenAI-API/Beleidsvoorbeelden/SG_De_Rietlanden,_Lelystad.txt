Inleiding

Onderwijskundige visie

De visie van De Rietlanden is voor een langere periode vastgelegd, maar wordt wel steeds enigszins bijgesteld als daar
aanleiding voor is.

De Rietlanden wil een school zijn die haar leerlingen leert een in alle opzichten mondig wereldburger te zijn. Dit bereikt zij
door hun vaardigheden aan te leren die van fundamenteel belang zijn: het kunnen samenwerken, plannen, communiceren
en presenteren. Immers, als een leerling later als een volwaardig lid aan het maatschappelijk verkeer wil deelnemen, zal hij
of zij goed moeten kunnen functioneren in teamverband, een planning moeten kunnen maken, in staat dienen te zijn in
overlegsituaties een goede inbreng te hebben en zichzelf en de ander moeten kunnen ‘verstaan en begrijpen’. Daarnaast is
het van groot belang dat de leerling zichzelf en zijn ideeën nu en straks op een duidelijke wijze aan zijn medeburgers kan
presenteren. De Rietlanden wil ook een school zijn waar het prettig toeven is: het wil een goed onderwijs- en leefklimaat
bieden voor zowel leerlingen als medewerkers.

Tot slot wil De Rietlanden een lerende organisatie zijn, waar naast resultaatgericht onderwijs veel aandacht uitgaat naar het
leerproces. Immers, een organisatie die succesvol wil blijven, moet in staat zijn zich voortdurend aan te passen aan en te
anticiperen op de maatschappelijke ontwikkelingen.

Er zijn een paar dingen in de visie die de laatste jaren wat sterker werden benadrukt. De belangrijkste daarvan is dat in het
onderwijs kennis en kennisoverdracht hoog in het vaandel gevoerd (bleven) worden. Onderwijs hoort naar de overtuiging van
De Rietlanden voor een belangrijk deel op kennisoverdracht te zijn gericht, waarbij natuurlijk allerlei manieren gebruikt
kunnen worden om dat zo goed mogelijk te doen. Dan komt het aan op zelfstandig werken, het pedagogisch-didactisch
klimaat en bij voorbeeld burgerschapscompetenties.

Schoolontwikkelingsbeleid

De visie functioneert als inspiratiebron, leidraad en toetsingskader bij het schoolontwikkelingsbeleid op het gebied van
onderwijs en begeleiding, personeel, huisvesting, financiën, betrokkenheid van leerlingen, in- en externe communicatie en
kwaliteitszorg.

Dit schoolontwikkelingsbeleid staat beschreven in het schoolplan 2007-2010.

In de onderwijsvisie van De Rietlanden staan centraal:

1 de zorg dat leerlingen hun talenten en capaciteiten ten volle kunnen en willen benutten (ontwikkelingsgerichtheid),

2 het rekening willen houden met de wensen van en verschillen tussen leerlingen (doelgroepenbeleid, maatwerk),

3 het willen stimuleren van een leer- en leefklimaat waarin de volgende begrippen centraal staan:

. groei naar zelfstandigheid

. verantwoordelijkheid nemen voor het eigen handelen
. veiligheid, geborgenheid, respect, normen en waarden
° betrokkenheid, initiatieven stimuleren en belonen

. balans in aandacht voor het individu en de groep

. een goede sfeer

4 het willen bieden van de noodzakelijke extra hulp om bovenstaande aspecten te realiseren.

Deze visieonderdelen komen ook op een herkenbare manier naar voren in alle pedagogische en didactische uitwerkingen in
onderbouw, Vmbo en Tweede Fase. In alle afdelingen worden afdelingsplannen geformuleerd en gehanteerd, waarmee
planmatig aan de concretisering van bovenstaande elementen gewerkt wordt. De visie is richtinggevend voor een bewuste
keuze voor de ontwikkeling van de school.

Kernkwaliteiten

Medewerkers op De Rietlanden merkten de afgelopen jaren al dat er meer structuur in de plannen is gebracht en de
komende jaren zullen ze nog meer gaan merken dat er schoolbeleid is waar ieder zich aan moet houden: waarschijnlijk zal
mede daarom op een aantal terreinen de autonomie van de docent afnemen, ook om een aantal basisprincipes en
kernkwaliteiten van de school te beschermen. Dat betekent dat de school van de docent als professional een belangrijke rol
verwacht als het gaat om de ontwikkeling van het onderwijs en van de school in het algemeen.

In het beleidsplan voor de periode 2007-2010 staat:

“Natuurlijk zullen ook de leerlingen merken dat we aan ons onderwijs werken. Vorige keer schreven we al dat zelfstandig
werken zichtbaarder zou worden, dat de doorlopende leerlijnen en determinatie (bv.) verbeterd zouden worden en dat zijn de
dingen die we de komende jaren verder zullen oppakken. Net als de pedagogisch-didactische benadering van de
medewerkers: we willen dat echt alle medewerkers een positieve insteek kiezen in de benadering van onze leerlingen, om
hen te helpen bij het leren, hen uit te dagen en om hun horizon te verleggen.

(.)

Alle activiteiten die we gaan uitvoeren zijn er op gericht de ontwikkeling van onze leerlingen te stimuleren, hen uit te dagen
zich te ontwikkelen. Wij willen eventuele belemmeringen voor een gunstige ontwikkeling verkleinen of wegnemen.
Van de leerlingen verwachten we dat ze bereid zijn hun talenten te ontplooien en we rekenen er op dat hun ouders (of
verzorgers) hen daarbij steunen. We kunnen het ook anders zeggen: we willen zgn. betekenisvol onderwijs in een tot leren
uitdagende leeromgeving die veilig, prettig en gestructureerd is.
)
e Leerlingen en docenten gaan met respect met elkaar om;
e  Wij zijn en voelen ons betrokken bij “de leerling” en we uiten dat door meer de nadruk te leggen op wat-ie wel kan en
minder te letten op wat-ie niet kan. Ons pedagogisch-didactisch handelingsrepertoire is gebaseerd op de zorgvisie

- _ We kennen onze leerling

- _ Deleerling leert in toenemende mate zelfstandig.

- _ We hebben een doorlopende leerlijn.”

Leermiddelen

Met ingang van aankomend schooljaar is er op het gebied van de inzet van leermiddelen door de landelijke overheid een
maatregel genomen met verstrekkende gevolgen. Onder de noemer ‘gratis schoolboeken’ wordt er een bedrag aan de
scholen overgemaakt dat bestemd is om de scholen in staat te stellen hun leerlingen van leermiddelen te voorzien, zonder
dat de leerling daarvoor een bijdrage hoeft te betalen. De school ontvangt €316,- per leerling en met dat bedrag zal de
school het moeten redden. Tot op heden heeft De Rietlanden de verstrekking van leermiddelen georganiseerd door middel
van een intern leermiddelenfonds.

De veranderingen vragen om een zekere vorm van bezinning. Vragen als ‘wat verstaan we onder leermiddelen’ en ‘wat
betekent e.e.a. voor ons leermiddelenbeleid de komende jaren’ komen op. De overheidsmaatregel vormt aan de ene kant
een bedreiging (afhankelijkheid van een verstrekkende overheid i.p.v. doorberekenen aan de gebruiker), maar biedt
waarschijnlijk ook mogelijkheden door de vrije besteding. In ieder geval is de maatregel reden genoeg het totale
leermiddelenbeleid nog eens nauwkeurig onder de loep te nemen.

Daarnaast heeft De Rietlanden in het kader van haar eigen kwaliteitsbeleid besloten op een aantal terreinen waarop over de
kwaliteit zorgen bestaan of waarop meer mogelijk lijkt dan tot op heden wordt benut, verbeteracties in te zetten. In dat kader
is ook nadere actie m.b.t. de leermiddelen aan de orde. Ter ondersteuning daarvan heeft de school een aantal
onderzoeksterreinen geformuleerd. Deze kunnen kort omschreven worden als:
Op De Rietlanden bestaat om een viertal redenen behoefte aan een nadere oriëntatie op het gebied van leermiddelen:
e Wezijn er niet zo zeker van dat onze keuzes voor leermaterialen in alle gevallen recht doen aan het heterogene
karakter van een aantal van onze klassen.
e De vraag is of onze projecten in een bepaalde mate door leermiddelen ondersteund zouden moeten worden.
e  Hetict-beleid is geformuleerd en heeft geresulteerd in vaklessen, keuzemodules en ‘indalen’ in vakken. Nu moeten
de consequenties voor de leermiddelen in kaart gebracht worden.
e  De stapsgewijze introductie van digitale lesborden verruimt de didactische mogelijkheden. De vraag is wanneer de
inzet van een papieren of van een digitaal leermiddel het meest voor de hand liggend is.

Met deze terreinen van onderzoek heeft De Rietlanden ingeschreven op het project van de VO-Raad (Leermiddelenbeleid).
Wij hadden de verwachting dat dit project ons zou opleveren dat het vastgestelde ict-beleid (inclusief digiborden) adequaat
wordt vertaald in consequenties voor leermiddelen en de inzet daarvan. En dat daarnaast de vraag zou worden beantwoord
welke eisen we in verschillende situaties aan de in te zetten leermiddelen moeten stellen om onze heterogeniteit en ons
projectonderwijs veilig stellen.

Het project bracht echter meer aan het licht. Met name inzicht in de mate van tevredenheid over een aantal aspecten de
leermiddelen betreffende en daarnaast het besef dat op een aantal terreinen de komende tijd meer inspanning is gewenst
dan in eerste instantie werd aangenomen.

In de hierna volgende paragrafen wordt een beschrijving gegeven van de bevindingen op de vier onderzoeksterreinen.

1 Heterogeniteit

Inleiding

Tot op heden kent de school niet of nauwelijks voorschriften voor secties bij het kiezen van leermiddelen. Eigenlijk is de
enige voorwaarde er één van financiële aard: het totaal aan uitgaven moet binnen het budget passen dat via een
boekenfonds beschikbaar wordt gesteld. Er is nu echter behoefte aan herbezinning. Dat heeft een tweetal oorzaken.

De eerste is dat het er op lijkt dat de heterogeniteit in de onderbouw en drie hv niet bij alle vakken vertaald is in een
adequate inzet van ondersteunende leermiddelen voor de verschillende niveaus in een klas. Daardoor komen betrouwbaar
determineren en heterogeniteit ‘an sich’ onder druk te staan. Daarnaast zijn wijzigingen in het beschikbare budget niet
ondenkbaar. De ‘gratis schoolboeken’ leiden er toe dat er volgend jaar gemiddeld per leerling €316,- beschikbaar is. Nu is
dat via het boekenfonds ongeveer hetzelfde bedrag. Maar wat betekent e.e.a. voor de wat langere termijn”?

De Rietlanden is een school voor vmbo, havo en atheneum. De onderbouw is vanaf de start van de school (1978)
heterogeen ingericht. In eerste instantie waren de eerste twee leerjaren breed heterogeen ingericht: op de kinderen met een
specifieke verwijzing naar het ibo (ivbo) na, zaten allen in gemengde klassen waarin de niveaus vbo (vmbo), havo en
atheneum vertegenwoordigd waren. Dit geldt voor de 1° klas nog steeds, maar voor de tweede klas geldt een
‘dakpanconstructie met naast de lwoo-klassen drie typen reguliere klassen.

Het model dat voor de onderbouw geldt, ziet er als volgt uit:

Atheneum/Havo

Atheneum/Havo Havo/Vmbo Lwoo

Atheneum/Havo/Vmbo

Voor de bovenbouw geldt dat er in principe geen heterogene klassen zijn. In de praktijk is dit echter anders. Daar de school
een bescheiden omvang heeft (ongeveer 950 leerlingen), is het in de bovenbouw soms noodzakelijk om leerwegen of
leerjaren te combineren. In het vmbo wordt meestal gekozen voor leerwegcombinaties (de basisberoepsgerichte leerweg
samen met de kaderberoepsgerichte leerweg), in het vwo voor de klassencombinatie ( 4 en 5 of 5 en 6 samen). Soms voor
schooltypencombinaties (bv. 4 havo en 4 vwo samen). De klassen zijn echter in principe niet heterogeen, als er
combinatieklassen gemakt worden dan heeft dat louter om financiële oorzaken.

Deze vorm van ‘heterogeniteit’ viel buiten ons onderzoek. Het is echter zaak de komende tijd ook eens te kijken of en zo ja
tot welke problemen of kansen deze combinaties leiden en of de ene combinatie beter uitpakt als de andere. Daar is echter
in eerste instantie een algemeen onderzoek nodig, geen onderzoek toegespitst op leermiddelen, alhoewel die niet buiten
beschouwing gelaten kunnen worden.

Om antwoord te krijgen op de vraag of de heterogeniteit in de onderbouw ondersteund wordt door een adequate inzet van
leermiddelen zijn voor de verschillende vakken gesprekken gevoerd met sectievoorzitters of leden van het onderbouwteam.
In eerste instantie zou gewerkt worden met een gedetailleerde vragenlijst die vervolgens mondeling zou worden afgenomen.
Tijdens een ‘proefgesprek’ bleek dat niet te werken: het gesprek wilde niet vlotten, de vorm leidde er toe dat het meer leek
op een overhoring dan op een gesprek. En dat is waarschijnlijk dodelijk voor het waarheidsgehalte van de antwoorden. Het
is namelijk uitermate belangrijk dat het op een gesprek lijkt. Immers de ‘geïnterviewde’ krijgt vragen over zijn of haar
lespraktijk en daarbij wordt in feite gevraagd zich open en kwetsbaar op te stellen en eerlijk en integer over de eigen lessen
en die van sectiegenoten te praten. Dat kan alleen als de ‘geïnterviewde’ zich veilig voelt ten opzichte van de vragensteller;
dat er een prettige sfeer ontstaat, ook omdat de ander interesse en begrip toont. Daarom is uiteindelijk besloten niet met een
afgeronde vragenlijst maar met een startvraag en een lijstje aandachtspunten (‘gespreksthema's’) het gesprek in te gaan. De
startvraag luidde “Welke methode gebruiken jullie in de eerste klas en zijn jullie daar tevreden over?” De gespreksthema's
waren:

- _ keuze methode en onderdelen daarvan,

- _ overige leermiddelen,

- _ ict-gebruik,
- _ doorlopende leerlijnen,
- _ recht doen aan verschillen / heterogeniteit.

Doel van dit onderzoek was het in kaart brengen welke leermiddelen in de heterogene onderbouw en 3hv op dit moment
worden ingezet ter ondersteuning van het leerproces in de verschillende klassen voor de verschillende vakken en of er naar
het oordeel van de vaksecties recht gedaan wordt aan het bedienen van de verschillende niveaus die in die klassen (1lwoo,
1vmbo/havo/atheneum, 2lwoo, 2vmbo, 2vmbo/havo, 2havo/atheneum, 3havo/atheneum) vertegenwoordigd zijn. Gebeurt dat
adequaat met de huidige leermiddelen? Zo niet, aan welke (additionele) leermiddelen is behoefte? Op welke wijze kunnen
deze (additionele) middelen beschikbaar komen?

Het geheel moet er in uitmonden dat er een set van eisen aan leermiddelen wordt opgesteld om zo bij de aanschaf van die
leermiddelen mede uitwerking te geven aan het schoolbeleid op het gebied van heterogeniteit. Een globale set van eisen
wordt in dit document geschetst. Het vormt het kader voor een meer gedetailleerde set.

Mede in het kader van de beperkte middelen (in eerste instantie €316,-) zal een meerjarenraming opgesteld moeten worden

Keuze methode
Van de 13 vakken in de onderbouw werken er 9 met een methode. Het geldt niet voor tekenen, informatiekunde, ckv en
handvaardigheid. Bij drie van deze methodes hoort ict.

Bij de keuze voor een methode voelen de secties zich ‘behoorlijk vrij’. Er wordt geen bemoeienis van de schoolleiding, van
een afdeling, een leerjaar of wat dan ook ervaren: de sectie zelf maakt haar keuze. De enige beperking is er één van
financiële aard: er moet budget zijn. Oftewel: je hebt als sectie één keer in de vier à vijf jaar de mogelijkheid in een leerjaar
een andere methode te kiezen.

Er bestaan inderdaad vanuit de school als geheel geen voorschriften voor de methodekeus, er is geen set van eisen 0.i.d.
De school kent een intern boekenfonds en grenzen en beperkingen zijn inderdaad zuiver financieel. Ouders waren tot op
heden een bedrag verschuldigd (in 2008-2009 €308,-) en hebben daarmee betaald voor de boeken en de reprokosten. De
laatste jaren staat de school niet meer toe dat binnen dit pakket ‘werkboeken’ worden aangeschaft waarin geschreven mag
worden (waardoor deze boeken slechts één jaar meegaan).

Slechts een enkeling maakt een voorzichtige kanttekening bij deze vrijneid (“Ik zou het eigenlijk wel goed vinden als de
school zou voorschrijven dat de methode goed moet passen bij onze schoo!”; “Kan ik me voorstellen, zeker als je als school
kiest voor een bepaalde profilering”). Maar over het algemeen wordt deze vrijneid bijzonder gewaardeerd. Zelfs als
‘natuurlijk’ ervaren (“Ik vind het al erg dat je binnen een budget van een boekenfonds moet blijven”). De methodekeus is een
zaak van de secties. Sterker, binnen sommige secties alleen de zaak van hen die in de afdeling van de school werken
waarvoor een nieuwe methode wordt gekozen.

Keuze van onderdelen van methode

Er zijn weinig methodes die feilloos passen bij de heterogene schoolinrichting zoals die op De Rietlanden gestalte krijgt. Met
name de brede heterogeniteit van het eerste leerjaar komt in methodes niet voor. Dat betekent dat binnen de school keuzes
gemaakt moeten worden. De keuze die schoolbreed is gemaakt, is dat alle leerlingen binnen één type klas (bv. 1° klas
regulier) uitzicht moeten hebben (en het hele jaar houden) op vervolgen in welke van de drie 2e klassen dan ook. Oftewel, bij
aanschaf van een methode kiest de sectie voor aanschaf van één hetzelfde boek voor een leerjaar.

De meeste secties kiezen voor de eerste klas voor een boek dat zichzelf afficheert als een boek voor tlen havo. Voor de 2e
klassen zijn er meestal genoeg mogelijkheden om elke soort klas met een daarbij horend deel van de methode te bedienen
(2bbl/kbl, 2tĲ/h, 2 h/v).

Bij de keuze voor een methode spelen - in volgorde van belangrijkheid - de volgende factoren een voorname rol:
- _ passend bij de smaak van de sectie / docenten (met een door hen gewaardeerde inhoud)
- _ met voldoende materiaal daarnaast (antwoorden, aanwijzingen, toetsen, software, andere delen etc.)
- _ passend bij de leerlingen (met een inhoud die de leerlingen in de betreffende klas ‘gemiddeld’ aankunnen)
- _ met een uitnodigende lay-out (waarvan men denkt dat die aantrekkelijk en overzichtelijk voor leerlingen is)

Wat nogal opvalt is het volgende:

- _ er lijkt bij veel vakken een tamelijk scheiding te bestaan tussen onder- en bovenbouw: de methodekeus in de
onderbouw vindt bij veel vakken plaats zonder duidelijk de consequenties voor een bovenbouwmethode daarbij te
beschouwen (nb. 3hv is onderbouw), overigens acht niemand in de onderbouw dit een probleem,

- _ bij de methodekeus gaat men er in zijn algemeenheid van uit dat de keuzes die de methode maakt de juiste zijn
om in een traject van 4, 5 of 6 jaar een goede opbouw te verzorgen richting het diploma voor respectievelijk vmbo,
havo of atheneum,

- _ men heeft er meestal geen zicht op of de dakpannen dekkend zijn (of de tl van het vmbo-boek ook de t! van het
tl/havoboek is etc.)

- _ dekking voor de kerndoelen speelt geen rol,

- _ vrijwel alle secties vinden het onduidelijk wat er ‘via het boekenfonds’ mogelijk is (wanneer er wel of geen
toestemming voor iets volgt, of er maximumbedragen gelden, of aanvullend materiaal en/of cd-roms aangeschaft
mogen worden).

Oftewel, het thans gevoerde leermiddelenbeleid wordt door de docenten als onduidelijk ervaren. En inderdaad, een duidelijk
leermiddelenbeleidsplan is er niet. Toestemming voor de aanschaf of vervanging van leermiddelen - terwijl niet gedefinieerd
is wat precies onder een leermiddel wordt verstaan - gebeurt op grond van vage criteria. Voor docenten is het volstrekt
onduidelijk waarom iets wel of niet kan (“Waarschijnlijk is hier wel een potje voor”) en wat wel en niet uit de ‘Ieermiddelenpot’
vergoed kan worden.

De verklaring kan wellicht gezocht worden in het gegeven dat de school bezig is invulling te geven aan een bestuurlijke
fusie, waardoor een actualisering van de formulering van het leermiddelenbeleid tot op heden is weggeschoven. Immers,
door deze fusie moet eerst de vraag beantwoord worden of en in welke mate afstemming tussen de drie scholen op het
gebied van het leermiddelenbeleid gewenst of noodzakelijk is.

Overige leermiddelen
Doordat er (noodgedwongen) een keuze is gemaakt voor een bepaald deel (meestal t//n) in de eerste klas, moeten de
secties een beslissing nemen wat betreft het bedienen van de andere niveaus in de klas. Daarvoor worden verschillende
oplossingen gekozen:

- _ klassensets van vmbo- en (h/)v-boeken van dezelfde methode,

- _ aparte werkboekjes,

- _ het inzetten van eigen materiaal,

- _ het inzetten van ict.
Wat betreft het gebruik van eigen materiaal (in feite wordt meestal bedoeld het ‘arrangeren’ vanuit bestaand materiaal)
zeggen velen daar niet voldoende aan toe te komen. Ook bij de vakken die wel met eigen materiaal werken (7) wordt dit
geluid gehoord. Waar dat wel op ruime schaal gebeurt is omdat er van oudsher in school een traditie van zelf ontwikkelen
(arrangeren) op de school bestaat en/of waar er een combinatievak bestaat. 1

Waar mogelijk zie je de secties grijpen naar contextrijk of aanschouwelijk onderwijs, met veel ‘projectjes’, proeven, practica
e.d. Voor velen ook hét middel om ook de minder sterke leerlingen te kunnen bedienen.

ICT-gebruik

Vrijwel alle secties geven aan slechts in zeer bescheiden mate gebruik te maken van ict. Hoewel een bepaalde meerwaarde
van ict haast altijd wordt onderkend (variatie, maatwerk, actualisering etc.), noopt de praktijk tot het maken van keuzes
richting ‘papier’. De school heeft namelijk weliswaar een bovengemiddeld aantal computers per leerling, maar deze staan in
computerlokalen en slechts hier en daar in bescheiden hoeveelheden in de lokalen. De docenten vinden het ingewikkeld om
hun lessen zo te plannen dat zij precies van te voren kunnen bepalen op welk moment zij de klassen in computerlokalen
geroosterd willen hebben. Methodes die ict-gebruik impliceren, vindt men om die reden vaak een pre hebben, maar niemand
vindt een optimaal gebruik van de mogelijkheden te realiseren (ook niet met leerlinglicenties die zij thuis kunnen uitoefenen).
Bijna iedereen zou kiezen voor een grotere inzet van ict, als dat logistiek eenvoudiger zou zijn. Dit betekent overigens dat dit
pas zal kunnen, als in alle lokalen computers met internetverbinding aanwezig zouden zijn of dat in de opzet van het
schoolgebouw ingrijpende wijzigingen zouden plaatsvinden (minder nadruk op lokalen, meer op leshuizen / leerpleinen /
studieruimtes).

Ongeveer hetzelfde verhaal geldt voor het gebruik van digiborden (nu door 2 secties in gebruik). De meesten zouden het
gebruik daarvan een verrijking van hun onderwijs vinden, maar de moeilijke bereikbaarheid van deze borden (in de
onderbouw zijn twee borden geïnstalleerd, de komende jaren worden dit er één of twee meer) weerhoudt mensen er van er
gebruik van te maken en in nadere oriëntatie op de mogelijkheden van deze borden.

Immers, ook voor deze borden geldt dat docenten niet makkelijk van te voren kunnen plannen op welk moment zij behoefte
aan de inzet van dit hulpmiddel hebben. Zij hebben eigenlijk behoefte aan vaste inroostering in een lokaal waarin zich zo’n
bord bevindt.

Doorlopende leerlijnen

Alle secties hebben er voor gekozen dat de methode die voor het eerste leerjaar wordt gebruikt, wordt gecontinueerd in het
tweede jaar en meestal ook in het derde leerjaar h/v. ledereen vindt dat zo voor de hand liggend, dat daarbij soms een
aantal nadelen op de koop toe wordt genomen (“De docentenhandleiding voor het tweede leerjaar slaat echt nergens op”).

1 De onderbouw kent de vakken natuur- en wereldoriëntatie. Van deze twee vakken is alleen natuuroriëntatie georganiseerd als combinatievak.

Allen hebben de stellige overtuiging dat met de keuzes die zijn gemaakt, een goede voorbereiding is geboden op het vervolg
in de bovenbouw (op de derde en vierde klassen bbl, kbl en tl en op de vierde en vijfde klassen havo en op klas vier tot en
met zes van het atheneum).

Dat is overigens een overtuiging, hij wordt niet getoetst (“Nou als dat niet zo is, dan gaan ze wel piepen in de bovenbouw”).

Recht doen aan verschillen / heterogeniteit
Er is (grote) tevredenheid over de methodes. Waar die er niet is (verouderd, achterhaald, konden anderen destijds goed mee
werken etc.), zijn zaken in het werk gesteld die gericht zijn op spoedige vervanging van de methode.
Veel secties doen recht aan verschillen door het gebruik van één of meer van de volgende aanvullende leermiddelen:
- _ klassensets van vmbo- en (h/)v-boeken van dezelfde methode,
- _ aparte werkboekjes,
- _ eigen materiaal,
- ict.
Maar veel vaker is te horen:
- _ de zwakke leerlingen krijgen extra hulp en/of extra uitleg2,
- _ de goede leerlingen krijgen extra stof (verrijking / verbreding)
Er bestaat het streven leerlingen zo veel mogelijk gelijk op te laten lopen, er is veel weerzin tegen een organisatie waarin
binnen de klassen al snel een soort streaming plaatsvindt.

Men is soms ook nogal ongerust over de positie van de zwakkere leerlingen in de heterogene klassen: “De zwakke
leerlingen zijn enthousiast tot de kerst, dan hebben ze al zo veel matige resultaten opgelopen”. Mede om die reden wordt er
dan ook door sommigen getwijfeld aan de juistheid van de keuze vast te houden aan een breed heterogeen eerste leerjaar.
Bij anderen is er om andere redenen twijfel (“Heterogeniteit vraagt om veel zelfwerkzaamheid bij de leerlingen, ik heb niet de
indruk dat we daar systematisch werk van maken”). Maar de meesten vinden ‘heterogeniteit’ iets dat vanzelfsprekend bij
Lelystad en De Rietlanden hoort, maar wel eens met samengeknepen tenen (“Als je voor heterogeniteit kiest, doe dat dan
echt, nu lijkt het soms windowdressing”).

Zelden tot nooit is er bij de toetsing sprake van een opzet waarbij getracht wordt recht te doen aan de verschillende niveaus.
Hier en daar wordt aangegeven dat er naast vragen die gericht zijn op reproductie, vragen zijn opgenomen die inzicht of
productie vergen. De eerste vragen zijn dan vooral bedoeld om te testen of leerlingen een voldoende vmbo-niveau halen, de
tweede of er ook meer in de leerling zit en hij of zij een voldoende op havo- en/of atheneumniveau haalt.

Maar eigenlijk vindt dit weinig plaats en zijn de toetsen zo opgebouwd dat er vragen met een verschillende
moeilijkneidsgraad zijn opgenomen. De doorverwijzing naar een vervolgklas (de determinatie) is gekoppeld aan de
rapportcijfers, waarbij een hoger gemiddeld jaarcijfer leidt tot door verwijzing naar een hoger schooltype. Niet of de leerling
vragen en vraagstukken van een bepaalde orde aankan.

Conclusies
Voorgaande leidt tot de volgende conclusies:
- _ bijde keuze voor methodes en overige leermiddelen is er in de school veel vrijheid,
- _ hetis niet helder of bij de methodekeus belangrijke uitgangspunten van de school (zwaar) meewegen,
- _ hetis niet helder welke middelen er voor leermiddelen beschikbaar zijn en wat onder ‘leermiddelen’ verstaan mag
worden,
- _ er wordt beperkt gebruik gemaakt van ict-mogelijkneden, met name door logistieke belemmeringen, maar de
behoefte aan ruimer gebruik is aanwezig,
- _ met de gebruikte methodes (samen met de overige leermiddelen) kan de heterogeniteit - naar het oordeel van
veruit de meesten - redelijk tot goed worden bediend,
- _ op het gebied van de klassenorganisatie (de lessen) en de toetsing wordt er in beperkte mate rekening gehouden
met het heterogene karakter van de onderbouw,
- _ de heterogeniteit wordt vooral voor de leerlingen aan ‘de onderkant’ soms ervaren als een probleem,
- _ de afstand tussen onderbouw en bovenbouw is groot: voor de onderbouw spelen examenprogramma's niet of
nauwelijks een rol,
- _ inhoud en status van de kerndoelen zijn bij lang niet iedereen bekend.

Consequenties
Dit leidt tot de volgende consequenties:
- _ in verband met de onbekendheid met officieel geldende inhoudelijke eisen (kerndoelen en examenprogramma's)
verdient het aanbeveling zaken te organiseren die die onbekendheid weg kunnen nemen,

2 Soms wordt dit vooral omschreven als een ‘taalprobleem’

- _ de grote mate van vrijheid bij het kiezen van methodes (en andere leermiddelen) wordt als belangrijk ervaren
binnen de school, maar een algemeen geldende checklist (‘set van eisen’) bij het kiezen is aan te bevelen om zo
kernkeuzes van de school veilig te stellen,

- _ er dient een transparant leermiddelenbeleid geformuleerd te worden, waardoor kan worden vastgesteld wat
waarom wel of niet gewenst en/of mogelijk is op het gebied van leermiddelen,

- _ inspanningen binnen school om recht te doen aan het heterogene karakter van de onderbouw kunnen zich het
beste toespitsen op de inrichting van de lessen en de toetsing,

- _ door de (toenemende) behoefte aan het gebruik van ict (computers en digiborden) in combinatie met de door
secties ervaren logistieke belemmeringen is om dit probleem op te lossen een nadere bezinning aan te bevelen
(zie ook deel 3 en 4 van dit project).

Plan van aanpak

1 Examenprogramma's en kerndoelen

In een aantal afdelingsvergaderingen wordt aandacht besteed aan inhoud en betekenis van de kerndoelen voor de
onderbouw. leder personeelslid ontvangt voor de herfstvakantie van 2009 een exemplaar van het examenprogramma dat
voor zijn of haar vak geldt en daarbij verwijzingen naar voor zijn of haar vak belangrijke digitale adressen waar informatie en
ideeën kunnen worden gevonden. E.e.a. wordt ook digitaal beschikbaar gesteld.

De Afdelingsleiders onderbouw verzorgen de inspanningen m.b.t. de kerndoelen en de beleidsmedewerker
‘Schoolontwikkeling’ de overige onderdelen. E.e.a. valt binnen de taakbeschrijving (en binnen de taakomvang) van deze
functionarissen. Extra financiële middelen zijn niet noodzakelijk

2 Checklist (set van eisen)
In de ‘Projectgroep leermiddelenbeleid’ wordt in de periode voor de herfstvakantie een concept voor een ‘Checklist
leermiddelen’ opgesteld. Dit concept wordt daarna in het managementteam besproken en vervolgens (aangepast) ter
commentaar voorgelegd aan de personeelsleden3. Het aangeleverde commentaar wordt verwerkt tot een definitieve
checklist die voor de kerstvakantie gereed is. Het gebruik van deze checklist is verplicht op het moment dat aanschaf of
vervanging van leermiddelen aan de orde is. Elke aanvraag voor aanschaf of vervanging gaat vergezeld van een ingevulde
checklist.
Deze checklist dient opgebouwd te worden met inachtneming van in ieder geval de volgende aandachtspunten:
Er zijn controlepunten opgenomen m.b.t.:

- _ kostenaspecten

- _ de wettelijke vereisten (programma-eisen)

- _ de visie van de school in zijn algemeenheid

- _ de visie van de school op het leren

- _ het recht doen aan heterogeniteit

- _ de mogelijkheid tot maatwerk / differentiatie

- _ de doorlopende leerlijn van klas 1 tot klas 4, 5, respectievelijk 6

- _ de combinatiemogelijkheden met andere leermiddelen (met name ict, waaronder ook digiborden)

De middelen die noodzakelijk zijn om een checklist te realiseren spitsen zich toe op de inzet van de ‘Projectgroep
leermiddelenbeleid’. Geschat wordt dat de ontwikkeling van de checklist, de bespreking, de bijstelling etc. ongeveer 100 uur
zal kosten. E.e.a. kan bekostigd worden uit de reguliere middelen van de school

3 Formuleren transparant leermiddelenbeleid

Een actueel leermiddelenbeleidsplan is er niet. De verklaring kan wellicht gezocht worden in het gegeven dat de school
bezig is invulling te geven aan een bestuurlijke fusie, waardoor een actualisering van de formulering van het
leermiddelenbeleid tot op heden is weggeschoven, maar dat neemt niet weg dat er behoefte is aan zo’n beleidsplan.
Bovendien kan het schrijven er van kan leiden tot inzicht dat later gebruikt kan worden als is gebleken dat het noodzakelijk is
een beleidsplan voor de drie scholen gezamenlijk te schrijven.

Daarom wordt in opdracht van de schoolleiding door de administrateur een ‘Leermiddelenbeleidsplan’ geschreven, waaruit
af te leiden valt welke criteria gelden bij aanschaf of vervanging van leermiddelen. Dit plan zal waarschijnlijk de officiële gang
moeten maken (goedkeuring door de MR), hetgeen impliceert dat voor schrijven en democratische besluitvorming samen
een heel schooljaar (2009-2010) moet worden uitgetrokken.

De administrateur voert uit. Dit valt binnen de taakbeschrijving (en binnen de taakomvang) van deze functionaris. Extra
financiële middelen zijn niet noodzakelijk.

4 Inrichting van de lessen en de toetsing

3 Nog nader te bepalen of dat via de afdelingen kan of beter via de secties kan lopen.

De komende jaren is het thema ‘recht doen aan verschillen’ één van de speerpunten in de school. Dat moet duidelijk worden
in afdelingsplannen. Bij het formuleren daarvan (door de betreffende afdelingsleiders in samenspraak met de
beleidsmedewerker schoolontwikkeling) aan het begin van het schooljaar 2009-2010 komt dit tot uiting.

Het is (zeer) waarschijnlijk dat de noodzaak van scholing zal blijken. Het is goed mogelijk dit te bekostigen uit de middelen
die daarvoor gereserveerd zijn. Overige activiteiten (geïnvesteerde tijd door afdelingsleiders, beleidsmedewerker en
docenten) vallen binnen de reguliere taken.

5 Gebruik van computers en digiborden
Zie daarvoor deel 3 en 4 van dit project

2 Vakoverstijgende projecten

Inleiding

De Rietlanden daagt, 0.a. middels projecten, leerlingen uit tot vakoverschrijdend denken en handelen met het doel inzicht te
krijgen in een complexe samenleving en voorbereid te worden op hun volgende stap in hun schoolloopbaan. Projecten
geven de mogelijkheid meer tijd te besteden aan een thema/onderwerp en kunnen dit verdiepen.

Naast kennisverwerving werken leerlingen aan vaardigheden waar tijdens de les minder tijd voor is, zoals b.v. werken met
teamrollen. Deze vaardigheden worden over de (leer)jaren verder uitgediept .

Projecten spelen in op andere capaciteiten/vaardigheden van leerlingen en verruimen hun belevingswereld. Deze
meerwaarde leidt tot een grotere motivatie.

Op De Rietlanden staan dus in een groot aantal leerjaren projecten geprogrammeerd. In deze projecten wordt een beroep
gedaan op kennis en vaardigheden die in de vaklessen is opgedaan en/of worden die kennis en vaardigheden uitgebreid. Zo
zijn er in de onderbouw drie soorten vakoverstijgende projecten, te onderscheiden naar de belangrijkste doelstelling van het
project:

a) leerlingen breiden de bij de vakken opgedane kennis/vaardigheden uit of benutten die op een andere wijze;

b) leerlingen ervaren dat er samenhang bestaat tussen wat bij het ene en wat bij het andere vak is aangeleerd;

c) leerlingen passen de bij vakken opgedane kennis praktisch toe.

Zowel in het eerste als in het tweede leerjaar worden drie projecten uitgevoerd. Er zijn steeds minimaal twee participerende
vakken.

In het afdelingsplan 2008-2009 voor de onderbouw is als speerpunt geformuleerd nader in te zoomen op deze
vakoverstijgende projecten om preciezer dan voorheen vast te stellen of inhoud en organisatie van die projecten adequaat
zijn.

Via een leerling-enquête moest het volgende worden gemeten:

- is wat met het project werd beoogd ( a, b of c) in de ogen van de leerlingen bereikt?

- zijn de leerlingen tevreden over de organisatie (de instructie, de begeleiding en de beschikbare faciliteiten, waaronder het
materiaal)?

Via een evaluatiegesprek met deelnemende docenten moest het volgende worden gemeten:

- was het thema van het project goed gekozen?

- voldeed het project inhoudelijk (zijn de geselecteerde vaardigheden verhoogd / anders benut (a), is samenhang ervaren
(b), is kennis praktisch genaakt (c)?

- was de organisatie adequaat (hoeveelheid tijd, rooster, materiaal)?

Leermiddelenvraag bij vakoverstijgende projecten

Voor het bereiken van de nagestreefde leerdoelen in de projecten worden in de vaklessen voorafgaand aan een project
leermiddelen ingezet. Tijdens de projectweek zelf zelden tot nooit.

Op De Rietlanden bestaat behoefte aan een nadere bezinning op de vraag welke ondersteuning door leermiddelen in de
verschillende fases waarin projecten draaien, gewenst is. Immers de beschikbaarheid van de juiste leermiddelen (wat inhoud
en vorm betreft) is noodzakelijk om inhoudelijke leerdoelen (kennis en vaardigheden) te verwezenlijken, maar tevens zal zo'n
bezinning een stevige impuls zijn voor de samenhang tussen het leerproces voorafgaand aan, tijdens en na afloop van het
project. En daarmee voor de kwaliteit van het onderwijs in zijn algemeenheid.

In dat kader is getracht voor de 12 en 2e klassen in kaart te brengen of en zo ja welke ondersteuning via leermiddelen
gewenst is in de fases waarin projecten (na vaklessen) uitgevoerd worden. De opzet was om docenten die
projectbegeleiders zijn, te bevragen.

Maar om een aantal redenen van vooral organisatorische aard heeft zowel in de 1° als in de 2° klas slechts één project
doorgang kunnen vinden. Voor de eerste klas ruim voorafgaand aan de periode waarin het ‘Ieermiddelenproject’ op school
werd geïntroduceerd en voor de tweede klassen buiten de reguliere lesstof om (voorbereiding op en afsluiting van een
meerdaagse excursie).

Dat betekent dat dit deel van het vierledig onderzoek naar het volgend schooljaar is doorgeschoven. Wel is het afgelopen
jaar in het kader van het voorgaande een ‘Matrix Projecten’ opgesteld, die hierbij gaat ter kennisname.

Ook in 3hv en de bovenbouw van het vmbo (bbl, kbl en !) vinden jaarlijks vakoverstijgende projecten plaats. Ook het
afgelopen jaar. Het onderzoek in het kader van de leermiddelen zou zich toespitsen op de 12 en 2e klassen (daar de
projecten daar als speerpunt geformuleerd werden). Onderzoek naar de vakoverstijgende projecten in de bovenbouw vielen

buiten de onderzoeksopzet, mede omdat over die projecten geen twijfels over de longitudinaliteit, kwaliteit of de
leermiddelenondersteuning bestonden.

MATRIX PROJECTEN DE RIETLANDEN

INHOUD Leerjaar:
niveau:
periode:

Naam project

Verantwoordelijke collega per
vak

Doelstelling afzonderlijke
vakken (vaardigheden,
vakinhoudelijke kennis etc)

Sluit aan op ( vaardigheden,
kennis voorgaande project(en)

ONPIONDBIWNP

PROCES

Vindt plaats in (maand(en))

Vindt plaats op: (vakuren,
dagdelen)

Logistieke benodigdheden
(denk aan roosterfaciliteiten,
vrijgeroosterde collega's,
lokalen)

PRESENTATIE Ja/nee

datum

vorm

Logistieke benodigdheden

BEOORDELING Ja/nee

vorm

hoe telt het mee

EVALUATIE: Ja/nee

Docenten: hoe en wanneer
Leerlingen: hoe en wanneer


3 Het gebruik van en de tevredenheid over leermiddelen, waaronder ICT

4 Digitale schoolborden

Inleiding,

Binnen het ‘Project leermiddelen’ hebben wij een aantal motieven beschreven waarom er behoefte is aan een nadere
oriëntatie op het gebied van de leermiddelen. M.b.t. de digitale schoolborden gaat het om hoe de verruiming van de
didactische mogelijkheden kan leiden tot een groter onderwijskundig rendement, dit n relatie tot de gedane investering.
Daarbij is de vraag wanneer de inzet van papieren of digitaal leermiddel het meest voor de hand liggend is. Wat is er aan
leermiddelen beschikbaar en om welke redenen maak je wanneer gebruik van de mogelijkheden van digiborden? Dit
impliceert tevens het werken aan de bewustwording dat er een verband gelegd kan worden tussen didactiek en de keuze
voor het soort leermiddel.

Huidige situatie,

Tot op heden heeft de school bij de aanschaf van digitale schoolborden niet of nauwelijks vanuit onderwijskundige principes
gehandeld. De enige voorwaarde voor aanschaf is in feite het beschikbare budget en daarmee is de situatie enigszins
vergelijkbaar met hetgeen genoemd is in de paragraaf ‘heterogeniteit’. Complicerende factor daarbij is dat de aanschaf van
de digiborden via het budget ‘inventaris’ loopt, maar de consequenties van het gebruik van het digibord in de vorm van
‘content’ en de aanschaf van andere leermiddelen loopt via het interne boekenfonds en/of het ict-budget.

Al enkele jaren is er een verrijdbaar digibord aanwezig dat gedurende die jaren incidenteel gebruikt werd door een tweetal
docenten. Gebruik hiervan vergt veel voorbereiding qua plaatsing en instellingen. Vanaf vorig schooljaar zijn daar een drietal
vaste digiborden bij gekomen en is er de beschikking gekomen over een mobiele mimio-set. Vanaf dat moment is het
gebruik van digiborden binnen het bereik van veel meer docenten gekomen.

Voorafgaand aan of na plaatsing van de vaste digiborden is er - afgezien van een korte knoppencursus - geen nadere
onderwijsinhoudelijke begeleiding geweest vanuit de ict-coordinator of een ander van binnen of buiten de school.

Doelstellingen
In het ict-beleidsplan zijn m.b.t. digitale schoolborden geen concrete ambities geformuleerd.

Om antwoord te krijgen op de vraag wat de stand van zaken is m.b.t. het gebruik van digiborden is een inventarisatie
gemaakt en zijn lesbezoeken afgelegd met aansluitend een interview waarbij verschillende gesprekthema's de revue
passeerden. Deze hebben plaatsgevonden met de docenten biologie, aardrijkskunde, Engels en maatschappijleer
De gesprekthema's waren:

— _ eigen kennis en vaardigheden,

— _ redenen voor het gebruik,

— _ de relatie met het gebruik van ‘content’,

— _ het gebruik aanvullende leermiddelen,

— _ gebruikerservaring.

Bij de lesbezoeken is gebruik gemaakt van de ‘Kijkwijzer Digibord (versie 5) ‘van de Stichting voor Christelijk Primair
Onderwijs Twente. Deze kijkwijzer is ontwikkeld in opdracht van eerder genoemde stichting om inzicht te verschaffen in het
competentieniveau bij het digibordgebruik van docenten. De ‘Kijkwijzer Digibord’ is handig om de huidige fase van
bordgebruik in kaart te brengen maar geeft ook een indicatie m.b.t. het vaststellen van een realistisch ambitieniveau.

Doel van ons onderzoek was:
- _ vastte stellen welke behoefte aan (technische) ondersteuning er is waardoor een effectiever gebruik van
digiborden mogelijk wordt (oftewel: een verhoging van het onderwijskundig rendement),
- _ inventarisatie van de beschikbaarheid van digitale leermiddelen voor de verschillende vakken (en projecten) en
- _ nagaan of en in welke mate er van de didactische mogelijkheden gebruik wordt gemaakt.
De uitkomsten van dit onderzoek zijn vertaald in een plan van aanpak om de inzet van digiborden bij het leerproces in alle
leerjaren en schoolsoorten te optimaliseren. Het levert een vertaling van het vastgestelde ict-beleid naar consequenties
(programma van eisen) voor leermiddelen.

Lesobservaties

De bezochte lessen lopen volgens een redelijk uniform stramien. Aan het begin van de les geeft de docent het doel van de
les aan. De werkvorm is voornamelijk ‘presenteren’, waarbij als software Powerpoint gebruikt wordt. Via Powerpoint wordt
stapsgewijs de samenvatting getoond waarbij de leerlingen deze overnemen in hun schrift. Bij de uitleg van de leerstof wordt
soms ter illustratie gebruik gemaakt van filmpjes van Teleblik via internet. Het digibord wordt alleen door de leerkracht
gebruikt, niet door de leerlingen. Daarbij maakt hij geen gebruik van de overige hulpmiddelen, zoals bijvoorbeeld de digipen,
de microscoop of de virtuliser. Opvallend is dat indien de docent ‘vers’ in het lokaal komt, het ongeveer 5 minuten duurt
voordat de les kan starten omdat de docent bezig is met het klaarzetten van een laptop en van het lesmateriaal.

Bij elk van de geobserveerde lessen krijgen de leerlingen halverwege de les verwerkingsopdrachten te maken. Slechts een
enkele keer werd het digibord gebruikt bij het nakijken en bespreken van de opdrachten door antwoorden te laten zien of
terug te grijpen op vertoond materiaal.

Interviews
Uit de interviews met gebruikers van de digiborden is het vOolgende naar voren gekomen.

Eigen kennis en vaardigheden

De docenten beoordelen zich zonder uitzondering als beginnend digibordgebruiker. De beginselen van Powerpoint hebben
ze goed onder de knie. Met de software die bij de digiborden geleverd wordt, hebben ze bijna geen van allen ervaring. De
hulpmiddelen - zoals bijvoorbeeld de digipen - worden dan ook maar door 1 docent gebruikt. Twee docenten gebruiken
vakspecifieke leermiddelen in de vorm van aangekochte dia's en presentaties. Met het zoeken binnen Teleblik en het
gebruik van internet hebben ze allen voldoende ervaring.

Deze beoordeling komt overeen met wat tijdens de geobserveerde lessen zichtbaar werd en via de ‘Kijkwijzer’ over de
vaardigheden van de leerkrachten werd opgemerkt. Qua vaardigheden zitten de docenten op niveau 1 à 2 op een schaal
van 5.

De docenten hebben alle behoefte aan inhoudelijke ondersteuning om in staat te zijn de meerwaarde van het digibord te
effectueren. De vorm waarin dit gewenst wordt, verschilt enigszins: van ondersteuning binnen de sectie tot enkele workshops
om ideeën m.b.t. verandering in klassenmanagement en pedagogiek op te doen. Een grootschalig trainingstraject heeft niet
direct de voorkeur, leren van en met elkaar wordt als vruchtbaarste optie genoemd.

Redenen van gebruik

De belangrijkste reden van gebruik die wordt genoemd, is conform de huidige gebruikswijze: voor de leerlingen een
samenvatting van de stof verzorgen. Het niet meer afhankelijk zijn van je eigen handschrift, oogcontact met de klas kunnen
blijven houden en de aantekeningen bij parallelklassen kunnen gebruiken worden hierbij als groot voordeel gezien. Verder
wordt het aansluiten bij verschillende leerstijlen door gebruik van instructiefilmpjes naast het boek als voordeel gezien.

Met name bij biologie wordt de meerwaarde gezien in het sneller bespreken van werkbladen, het samenvatten van een
hoofdstuk en ook het klassikaal oefenen van compex-examens. Immers, door het gebruik van het scherm is er meer ruimte
voor het klassengesprek.

Qua voorbereiding is het gebruik van digiborden een tijdsinvestering, maar met de kanttekening dat het maken van een
samenvatting in Powerpoint eenmalig veel tijd kost die door hergebruik teruggewonnen kan worden. Ook het opzoeken van
filmpjes via Teleblik is een arbeidsintensief proces.

Relatie met leermiddelen, ander materiaal

Naast de methode wordt er veel gebruik gemaakt van zelfgemaakte samenvattingen, Teleblik en overige foto's en filmpjes
die van het internet worden gehaald. Het boek is leidend en het gebruik van het digibord wordt beschouwd als een
toevoeging. De andere leermiddelen (Teleblik etc.) worden gebruikt ter illustratie en verduidelijking. De verbinding met
internet maakt actueel materiaal makkelijk toegankelijk. De beschikbaarheid van bruikbaar materiaal anders dan filmpjes,
bijvoorbeeld animaties, is nog zeer beperkt en sterk afhankelijk van het onderwerp. Dit geldt voor alle vakken.

Een koppeling met een vorm van een elektronische leeromgeving wordt door alle vakdocenten gewenst, men heeft echter
nog maar zeer beperkt ervaring hiermee en is niet op de hoogte van alle mogelijkheden. Een kanttekening gemaakt door
enkele docenten bij een elektronische leeromgeving is dat het onderwijs geen schriftelijke cursus dient te worden.

Gebruikerservaringen

Met de huidige wijze van gebruik komen de mogelijkheden van de digiborden onvoldoende uit de verf. Op de sectie
aardrijkskunde in de bovenbouw na (2 parttime docenten met vast lokaal) ervaren veel docenten dat het logistiek niet
eenvoudig is om een digibord te gebruiken, immers door de beperkte beschikbaarheid moet je in het lIokalenrooster ingrijpen
om van een digibordlokaal gebruik te kunnen maken. Oftewel, het is lastig om de lessen zo te plannen dat je op het juiste
moment dit hulpmiddel kunt gebruiken. Immers, het klaarzetten van de laptop en het inloggen in het netwerk kost aan het
begin van de les (te) veel tijd.

Bovendien doet zich het volgende voor. De borden worden ook als ‘schoolbord’ gebruikt. Daarbij worden ze beschreven met
non-permanente stiften en dit veroorzaakt afdrukken die pas na zeer grondig reinigen helemaal weg zijn. Verder is er een
storende spiegeling door de wijze waarop de beamer aan het plafond bevestigd is.

Bij de plaatsing van de borden zijn er geen zijsteunen gemonteerd en dit zorgt ervoor dat de borden niet stabiel qua hoogte
blijven hangen.

Conclusies
Voorafgaande leidt tot de volgende conclusies:
— _ Bij de invoering en plaatsing van digiborden zijn geen heldere criteria geformuleerd.
— _ De ondersteuning bij het gebruik van digiborden is incidenteel en op adhoc basis gegeven.
— _ De docenten zijn qua vaardigheden met het gebruik van digiborden in een beginnersfase.
— _ Het gebruik van digiborden heeft niet geleid tot een andere toepasselijker didactiek.
— _ Het digibord is het domein van de docent.
— _ Het gebruik van digiborden kost veel extra lesvoorbereidingstijd.
— _ Om optimaal te kunnen werken met digiborden dient het merendeel van de lessen in een digibordlokaal gegeven
te worden.
— _ De gebruik van een digibord via een laptop is te bewerkelijk qua voorbereiding.
— _ Eris weinig bekendheid met de digibordsoftware.
— _ Eris weinig bekendheid met ondersteunende hulpmiddelen bij het digibord.
— _ De hulpmiddelen die geleverd worden, net als de speciale digibordsoftware, worden weinig gebruikt.

Consequenties
Dit leidt tot de volgende consequenties:
— _ De nieuwe toekenning van digiborden dient plaats te vinden aan secties met voldoende ontwikkelcapaciteit op
basis van een invoeringsplan. Dit wordt komend jaar als pilot vormgegeven door de sectie WO.
— _ Hetwerken met digiborden moet leiden tot een hoger onderwijskundig rendement middels een andere cq.
aangepast didactiek.
— _ De school moet lid worden van digitale lesbanken zodat digitaal Iesmateriaal makkelijker ter beschikking van de
docenten komt. Verder dient het scholingsbeleid hierop aangepast te worden en bij een keuze van een nieuwe
methode dient de mogelijkheid van het werken met digiborden een beoordelingsaspect te zijn.

Plan van aanpak,
Invoeringsplan: ‘Digiborden, meer dan techniek alleen.’

Doel:
Een bijdrage leveren aan het leren op maat in onze school door 20 % van de leerstof in keuzemateriaal (digitaal of papier)
aan te bieden.

Resultaat:
— _ Erwordt expertise opgebouwd in het gebruik van digiborden, technisch en onderwijsinhoudellijk.
— _ De sectie WO/Aardrijkskunde/Geschiedenis zal als rolmodel functioneren voor verder invoering van digiborden bij
andere secties.

Activiteiten:
— _ Opstellen van een beknopt projectplan door de vakgroepvoorzitter
— _ Technische training digibordgebruik, hard- en software
— _ Didactische trainingen digibordgebruik, driemaal
— _ Training gebruik ‘Kijkwijzer Digibord'’
— _ Maandelijks wederzijds lesbezoek
— _ Tweewekelijks overleg waarbij ingegaan wordt op het zoeken, selecteren en arrangeren van het leermateriaal en
het uitwisselen van ervaringen en leermateriaal
— _ Evalueren van de verschillende aspecten van de ‘digiborddidactiek'
— _ Tussenverslagen en Eindverslag opstellen met aanbevelingen voor het vervolg.

Inzet:

Projectleider Digiborden: 120 uur, organisatie en coördinatie.

Docenten WO, Aardrijkskunde/Geschiedenis tweewekelijks bijeenkomst inclusief voor en nawerk 2 klokuur = 40 klokuren per
deelnemer.

Docenten WO, Aardrijkskunde/Geschiedenis, maandelijks wederzijds lesbezoek, 20 klokuren per deelnemer. 1 uur bezoek,
20 keer nabespreken à 0,5 klokuur.

Planning:
Start project: 1 september 2009. Tussenstand: 1 november, 1 februari. Eindrapportage: 1 juni.

Hoger onderwijskundig rendement.

Door het gebruik van digiborden kunnen tijdens de lessen de onderwijskundige doelen op een efficiëntere manier behaald
worden, waardoor er meer recht wordt gedaan aan aansluiting bij de belevingswereld van de leerling, recht doen aan
verschillen en betekenisvol onderwijs. De in het voorafgaande plan van aanpak beschreven pilot zal een aantal gevolgen
hebben. Op basis van de tussentijdse rapportages en de eindrapportage zullen realistische doelen benoemd worden voor de
mate waarin secties deze kunnen nastreven.

Projectdoelen:

— _ Het gebruik van digiborden zorgt voor een didactiek die beter aansluit bij de belevingswereld van en het leren van
de leerling.

— _ Leerkrachten gebruiken digiborden in de verschillende fases van het leerproces, (informatie geven / presenteren,
vragen stellen, informatie opzoeken, samenwerken, nieuw materiaal inbrengen, terughalen / afspelen
lesonderdee)

— _ Leerlingen gebruiken het digibord in de verschillende fases van het leerproces.

— _ Digiborden hebben een meerwaarde bij verschillende Ies/leereffecten (herkenning oproepen, context/kader
scheppen, verdieping aanbrengen, redeneren/verklaren bevorderen, zoekgedrag bevorderen, samenwerking
bevorderen, ICT-vaardigheden bevorderen)

— _ Tijdens de lessen wordt in de loop van het jaar een vergroting van de interactiviteit in de les zichtbaar.

— _ Erzal maandelijks wederzijds lesbezoek plaatsvinden binnen de sectie waarbij de lessen beschreven worden
a.d.h.v. de ‘Kijkwijzer Digibord’.

— _ De vaardigheden van de docent zullen aantoonbaar groter worden. (ICT-vaardigheden, bedieningsvaardigheden,
presentatievaardigheden, klassenmanagement en pedagogiek bij gebruik digibord).

— _ De gegeven lessen en het bijbehorende materiaal komt via een ELO beschikbaar voor de sectieleden (en voor de
leerlingen).

Randvoorwaarden:

— _ Lokalen met een digibord zijn vaste sectielokalen.

— _ Van de vaklessen wordt 75% gegeven in een digibordlokaal, dit voor het gehele leerjaar.

— _ Tweewekelijks wordt een digiles door een collega gedemonstreerd.

— _ Het gebruik van het digibord is vast onderdeel van sectie-overleg.

— _ Het wederzijdse lesbezoek mag niet te voorkomen lesuitval opleveren.

— _ Binnen het leermiddelenbeleid wordt de mogelijkheid van het werken met digiborden bij aanschaf van een nieuwe
methode één van de vier nieuwe aspecten waarop een leermiddel (methode) beoordeeld wordt. Dit wordt verwerkt
in het programma van eisen.

— _ Binnen het budget van leermiddelenbeleid wordt 5 % van het budget gereserveerd voor de aanschaf van
leermiddelen (materialen) waarmee het digibordgebruik wordt bevorderd.

— _ De veranderde didactiek bij het gebruik van digiborden wordt onderdeel van het scholingsbeleid.