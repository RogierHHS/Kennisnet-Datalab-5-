Leermiddelenbeleidsplan O.R.S. Lek en Linge

1. Vooraf

Op de O.R.S. Lek en Linge is het sinds de start van de school in 1990 gebruik dat de secties een
hoge mate van vrijneid hebben in de keuze van de leermiddelen. Aan de basis van die keuze van
de sectie staan de strategische en onderwijskundige visie van de school. De strategische en
onderwijskundige visie van de school heeft elke sectie vertaald naar een visie op het vak die is
vastgelegd in een vakwerkplan (format vakwerkplan: zie bijlage 1). Alleen indien de leden van
een sectie niet tot overeenstemming kunnen komen over de methodekeuze, of als de sectie een
veel te duur pakket aan boeken op de boekenlijst wil plaatsen, neemt het managementteam, de
partijen gehoord hebbend, de beslissing m.b.t. de leermiddelen voor die sectie.

Al enige jaren voordat de overheid het beleid m.b.t. “gratis schoolboeken” ingang had gezet, heeft
de schoolleiding van Lek en Linge, op basis van klachten van ouders over de intensiteit van het
gebruik van sommige werkboeken in relatie tot de kosten. In de schooljaren 2004-2005 en 2005-
2006 is op verzoek van het managementteam door de secties kritisch gekeken naar (het gebruik
van) de leermiddelen. Dat heeft enigszins geresulteerd in afname van het aantal (werk)boeken bij
een aantal secties.

Dat neemt niet weg dat bij de start van het traject “gratis schoolboeken” het voor het
managementteam overduidelijk was dat de kosten voor leermiddelen per leerling ver boven de
rijksvergoeding dreigden uit te komen. Dat werd mede veroorzaakt doordat veel secties naast een
lesmethode met eigen leermaterialen werken waarvoor ouders, via de boekenlijst, een
vergoeding werd gevraagd. Daarnaast werkt de school met projecturen. Voor het materiaal dat
daarvoor ontwikkeld is, werd ook een ouderbijdrage gevraagd op de boekenlijst. Voorts gold dat
op Lek en Linge secties eraan gewend waren dat de werkboeken jaarlijks nieuw worden gekocht
zodat erin gewerkt kan worden. Tot slot: Lek en Linge werkte met een extern
boekenverhuurbedrijf en ook dat werkt kostenverhogend in vergelijking met een intern
boekenfonds.

De afgelopen twee jaar heeft de O.R.S. Lek en Linge veel tijd gestoken om het landelijk beleid
m.b.t. de “gratis schoolboeken” om te zetten naar schoolbeleid m.b.t. de leermiddelen.

Wat betreft het financieel beleid m.b.t. het dossier leermiddelen is als uitgangspunt
gekozen dat het beleid budgettair neutraal moet zijn.

Dat wil zeggen dat er geen andere schoolmiddelen elders vrijgespeeld moeten worden om de
“gratis schoolboeken” te kunnen betalen. Andersom is het ook niet de bedoeling dat de school op
de “gratis schoolboeken” geld verdient dat elders ik kan worden gezet. Voor zover de school —
door een goede aanbesteding, een intern boekenfonds, heldere beleidsuitgangspunten m.b.t. de
aanschaf van leermiddelen, etc.) geld overhoudt op dit dossier, worden die middelen gebruikt
voor extra leermiddelen en voor tijd voor docenten die dat willen om leermiddelen te ontwikkelen.
De keuze is gemaakt, met instemming van de MR, om van een extern naar een intern
boekenfonds te gaan.

De Europese aanbesteding m.b.t. het interne boekenfonds is in december 2008 succesvol
afgerond. Overleg is gevoerd met uitgeverijen over mogelijkheden om m.n. het werkmateriaal te
digitaliseren op een betaalbare wijze. Secties hebben kritisch gekeken naar de methodes en
hebben op basis van de onderwijskundige uitgangspunten en de financiële kaders keuzes
gemaakt voor de komende vijf jaar. Behalve leermateriaal arrangeren, naast de methode, dat veel
secties al sinds jaar en dag doen, gaan een aantal secties zelf eigen (digitaal) materiaal
ontwikkelen naast een handboek (Nederlands, geschiedenis, biologie, techniek, natuurkunde,
informatica).

Zoals wij het nu kunnen overzien (augustus 2009) betekent dat het werken met een IBF en met
de vastgestelde uitgangspunten dat de school niet alleen uitkomt met de middelen die zij ontvangt
voor leermiddelen maar dat zij ook structureel kan investeren in het ontwikkelen van eigen
lesmateriaal door docenten van Lek en Linge. Daarmee zou een belangrijke doelstelling
(vergroting eigenaarschap van docenten voor de lesinhoud; minder strikt methodeafhankelijke
werkwijze) structureel een belangrijke impuls kunnen krijgen.

Enige voorzichtigheid is hier wel op haar plaats want onbekend is nog of de begrote aannames
van het intern boekenfonds ook daadwerkelijk gerealiseerd worden (afschrijvingstermijnen,
inkomsten, etc.).

2. Interne kaders

Het leermiddelenbeleid dat ontwikkeld is nadat duidelijk werd dat het landelijk beleid m.b.t. “gratis
schoolboeken” door zou gaan kent twee belangrijke sporen:

e Hoe zorgen we dat dat beleid minimaal budgettair neutraal wordt doorgevoerd, d.w.z. dat er
geen andere schoolmiddelen ingezet hoeven te worden om te voorzien in adequate leermiddelen.
e Hoe kan het leermiddelenbeleid een impuls leveren aan het realiseren van de strategische en
onderwijskundige visie van de school. Specifieker: hoe kan het leermiddelenbeleid een push
geven aan een groter eigenaarschap van docenten voor de inhoud van de lessen op een manier
die de kwaliteit van de leerprocessen verhoogt.

De functie van dit leermiddelenbeleidsplan is om het geheel van beleidsontwikkeling m.b.t. de
leermiddelen vast te leggen en de ambities en aandachtspunten voor de komende jaren aan te
geven.

De bouwstenen voor het leermiddelenbeleidsplan zĳn in goed overleg met de MR
(personeelsgeleding; oudergeleding en leerlingengeleding) tot stand gekomen. De docenten en
andere medewerkers zijn geïnformeerd en geraadpleegd via de IM en in gesprekken met een
aantal sectievertegenwoordigers. Op basis van een evaluatie van het leermiddelenbeleid in het
najaar 2009 (organisatie en distributie; met interne en externe betrokkenen bij het proces) en
voorjaar 2010 (onderwijskundig; met secties) zullen verbetervoorstellen worden voorgelegd door
het managementteam aan de MR.

3. Leermiddelenbeleid en strategische en onderwijskundige visie

Het is onze collectieve ambitie om een school te zijn met een hoge leeropbrengst voor al
onze leerlingen in een positief pedagogisch klimaat.

Alle werkzaamheden op onze school, de werkzaamheden op het gebied van leren, onderwijzen
en begeleiding evenals de werkzaamheden m.b.t. schoolorganisatie, financiën, personeel en
organisatie, huisvesting en inventaris, marktpositie, kwaliteitszorg en externe relaties zijn erop
gericht een krachtige leeromgeving te creëren waarin we leerlingen stimuleren om veel te leren
en zich zo goed mogelijk te ontplooien: kennis vaardigheden en houding.

We willen zoveel mogelijk eigenaarschap en betrokkenheid m.b.t. het eigen leerproces en
het eigen werk bevorderen. Dat geldt voor leerlingen en voor medewerkers.

We willen de leerprocessen inrichten op basis van een goede mix van betekenisvol,
vraaggestuurd leren en zinvol, aanbodgestuurd leren. Een krachtige leeromgeving waarin
leerlingen geregeld keuzes kunnen maken uit de verschillende leerbronnen draagt daaraan bij.
Het regelmatig kunnen maken van keuzes bevordert het eigenaarschap van en de betrokkenheid
op het eigen leren en het eigen werk. Een krachtige leeromgeving houdt ook in dat de docent de
eindregie heeft over het leren van leerlingen.

Met betrekking tot de medewerkers heeft de school de volgende visie:

Lek en Linge beschouwt de kwaliteit van het team van medewerkers als de belangrijkste kritische
succesfactor voor het realiseren van een hoge onderwijskwaliteit.

Lek en Linge streeft naar een aantrekkelijk en inspirerend werkklimaat voor al haar medewerkers:
zeen werkklimaat waarin medewerkers eigenaarschap van hun werk ervaren en zien dat hun
bijdrage van waarde is voor het geheel.

zeen op professionele ontwikkeling gericht werkklimaat

zeen werkklimaat waarin kwaliteit gezien, beoordeeld en gewaardeerd wordt.

>een werkklimaat met een gezonde, dus niet te hoge, werkdruk.

Het leermiddelenbeleid zal moeten aansluiten bij bovenstaande visie en zal een impuls
moeten geven aan het eigenaarschap van docenten voor de lesinhouden.

Het is dus van belang dat samenwerkende docenten in secties binnen randvoorwaarden de
beslissingsbevoegdheid houden om de leermiddelen te kiezen op basis van de onderwijskundige
visie van de school en het erop gebaseerde vakwerkplan. Dat betekent dat bij de keuzes voor
leermiddelen ook de vraag aan de orde is in hoeverre die aantrekkelijk zijn voor leerlingen en hun
betrokkenheid op het leren en hun leerproces stimuleren.

Het is tevens van belang dat docenten worden gestimuleerd om zelf meer de lesinhoud te
ontwikkelen en daarbij gebruik te maken van nieuwe digitale mogelijkheden (smartboard; beamer;
elektronische leeromgeving). Daarbij is het van belang goed te bewaken dat de werkdruk niet te
hoog wordt. Goede lessen ontwikkelen die ook door anderen gegeven kunnen worden kost tijd.
Een ander punt van aandacht is: hoe bewaken we de kwaliteit van de zelf ontwikkelde lessen.

4. Uitgangspunten met betrekking tot het beleid voor de organisatie van leermiddelen ten
behoeve van een intern boekenfonds

1.We hanteren als uitgangspunt dat boeken in elk leerjaar 5 jaar meegaan. Dit geldt ook voor de
werkboeken. Dat betekent dat in de (werk)boeken niet geschreven mag worden.

Secties, die hiervan willen afwijken, wordt verzocht dit met redenen waarom het niet zou kunnen
aan te geven bij het MT.

Een andere afschrijvingstermijn dan 5 jaar legt een grote druk op de schoolfinanciën en leidt ertoe
dat veel andere, onderwijskundig waardevolle zaken in het gedrang komen.

2.O.R.S. Lek en Linge is eigenaar van de boeken.

Het is van vitaal belang dat de boeken in zulke goede staat blijven dat zij ook inderdaad 5 jaar
meegaan. Ook docenten zijn erbij gebaat dat de boeken van Ileerlingen er uitnodigend uitzien. Dat
vergt preventieve maatregelen (kaften verplicht), alertheid op gebruik tijdens de les (bv. niet
schrijven in de (werk)boeken en een scherpe controle bij de inname aan het eind van het jaar.

3.Secties bepalen met welke methode zij willen werken. Daarbij geldt als restrictie dat de kosten
voor de methode (handboek, eventueel werkboek, ict-licenties, etc.) niet boven de prijs mag
uitkomen die gemiddeld gesproken aan het vak wordt besteed op VO-scholen.

Daarbij gaan we uit van de gemiddelde prijs in:

> Klas 1 t/m 3 havo/(t)vwo

> Klas 1 t/m 2 vmbo

> Klas 3 en 4 vmbo-b/k

> Klas 3 en 4 vmbo-t/g

> Klas 4 en 5 havo

> Klas 4 t/m 6 (t)vwo

Secties die meer dan 10 % onder het gemiddelde bedrag zitten in een van deze categorieën (en
in de andere categorieën er niet -tijdelijk- boven zitten) kunnen een verzoek indienen bij het
managementteam voor extra sectiebudget dan wel voor extra ontwikkeltijd. Secties die op goede
gronden een verzoek doen aan het managementteam om met een totaal aan leermiddelen te
werken waarvan de prijs boven het landelijk gemiddelde voor het vak ligt, dienen er rekening mee
te houden dat zij niet als eerste in aanmerking komen voor investeringen in inventaris en lokaal
en voor extra sectiebudget.

4.Bij hun keuze van de boeken houden secties er rekening mee dat de methode inhoudelijk en
fysiek (harde kaft heeft voorkeur ) mee kan gaan. Anders dan tot nu toe kunnen secties niet
eerder dan na vijf jaren van methode wisselen. Het is dus nog meer dan tot nu toe zaak om een
methode te kiezen waarmee minimaal 5 jaren goed gewerkt kan worden.

Secties die in vaklokalen lesgeven, wordt in overweging gegeven een klassikale set boeken aan
te schaffen, waar 5 jaar mee gewerkt kan worden.

5.In elk leerjaar heeft de sectie in principe minimaal één leerboek.

Indien een sectie geheel zonder leerboeken wil (blijven) werken legt de sectie dit verzoek neer bij
het MT. Daarbij geeft de sectie aan:

> hoe zij met eigen materiaal de kwaliteit borgt;

> hoe zij continuïteit realiseert in geval van ziekte;

> hoeveel extra kopieer- en andere werkzaamheden en kosten (ICT-licenties ?) ermee
samenhangen per jaar

> welk eigen gemaakt materiaal meerdere jaren meegaat

Secties die aanmerkelijk minder kosten maken dan wat gemiddeld voor hun vak gebruikelijk is op
scholen voor voortgezet onderwijs, kunnen een verzoek doen bij het MT voor een bijdrage in de
ontwikkeltijd of een verhoging van hun sectiebudget voor (verbruiks)materialen en/of inrichting.

6.Bij het inleveren van de boeken vindt controle plaats.

Ouders van leerlingen betalen jaarlijks aan het einde van het cursusjaar een boete voor elk niet
goed onderhouden boek. De school bepaalt de hoogte van de boete aan de hand van de vraag of
het boek na herstel nog hergebruikt kan worden. Het gaat om herstelkosten dan wel om de
aanschaf door de school van een nieuw exemplaar.

Voor ernstige beschadigingen, c.q. het verloren gaan van boeken wordt de nieuwprijs in rekening
gebracht; bij kleinere beschadigingen, een evenredig bedrag ter beoordeling van de
boekenfondsbeheerder.

7.Ouders wordt geadviseerd om een goede schooltas aan te schaffen om ervoor te zorgen dat
boeken niet beschadigen.

8.We heffen een eenmalige borgsom van ouders van € 100,00.

> uit de borgsom worden geen boetes verrekend, wel worden er zoekgeraakte of kapotte
boeken uit voorgeschoten.

> bij het verlaten van de school ontvangen de ouders de volledige borgsom retour indien en
nadat de boeken in behoorlijke staat, ter beoordeling aan de school, zijn ingeleverd.

Ouders met meer dan een leerling kunnen gebruik maken van een betalingsregeling waarbij zij de
borgsom op basis van een machtiging in drie termijnen voldoen.

9.De school zal de inzet van leerlingen en ouders bij het assisteren bij het beheer van het
boekenfonds stimuleren (repareren van boeken, pakketten per klas en per leerling samenstellen,
etc.)

De inname van de boeken en de controle op de staat van de boeken zal door medewerkers en
ouders worden uitgeoefend.

10. De school zal medewerkers aantrekken die de logistieke voorbereiding en de uitvoering
van een schooleigen boekenfonds organiseren. Deze medewerkers komen niet ten laste van de
rijksbijdrage voor personeel. De kosten worden ten laste gebracht van de rijksbijdrage voor de
“gratis schoolboeken”.

11. Op de locatie MTL zal een ruimte worden ingericht van waaruit gedurende het gehele
jaar gewerkt kan worden.

12. De O.R.S. Lek en Linge werkt met een Reglement Boekenfonds, een jaarlijkse
Overeenkomst Ouderbijdragen en een Reglement bij de Overeenkomst Ouderbijdragen waarvan
alle ouders op de hoogte worden gebracht. De oudergeleding heeft instemming over de inhoud
van deze stukken. Reglementen en overeenkomst zijn in april 2009 vastgesteld en worden
jaarlijks in januari geëvalueerd met de MR, te beginnen in januari 2010.

13. Secties maken een keuze voor leermiddelen op basis van bovenstaande
uitgangspunten. Het is zaak dat jaarlijks voldoende tijd wordt ingeruimd voor sectieoverleg in de
periode januari-maart om de secties de ruimte te geven om hun keuzes m.b.t. de leermiddelen te
kunnen evalueren en waar wenselijk en mogelijk bij te stellen.

5. Impulsen richting eigentijds leren

In 2005 zijn we gestart met DE EIGEN WEG. DE EIGEN WEG is de metafoor voor onze
onderwijsidealen die we met elkaar vorm willen geven.

DE EIGEN WEG staat voor onze zoektocht naar een goede mix van betekenisvol, vraaggestuurd
leren en zinvol, aanbodgestuurd leren. We willen leerlingen een krachtige leeromgeving bieden
waarin leerlingen geregeld keuzes kunnen maken uit de verschillende leerbronnen. Het
regelmatig kunnen maken van keuzes bevordert het eigenaarschap van en de betrokkenheid op
het eigen leren en het eigen werk. Een krachtige leeromgeving houdt ook in dat de docent de
eindregie heeft over het leren van leerlingen.

In het kader van DE EIGEN WEG werken we sinds 2005 met een 70-minutenrooster wat de kans
biedt op meer verdiepend leren en variatie in werkvormen in een les. Daarnaast hebben we
gekozen voor twee projecturen in klas 1 en 2 en voor projectdagen en weken in hogere klassen
De school heeft geïnvesteerd in een krachtige ict-leeromgeving. In 2008 heeft de school verder
geïnvesteerd in een krachtige ICT-leeromgeving:

e alle lokalen zijn voorzien van een computer, een beamer en een smartboard;

e alle docenten hebben een knoppenscholing smartboard gebruik genoten evenals een
verdiepende onderwijskundige scholing m.b.t. smartboard gebruik

In augustus 2010 zijn drie van de vier locaties voorzien van een draadloos netwerk waardoor het
werken met ICT-ondersteund materiaal verder wordt vergemakkelijkt. In 2011, als de nieuwe
vierde locatie is opgeleverd, zijn alle locaties voorzien van een draadloos netwerk.

De school kiest er -in ieder geval vooralsnog- niet voor om alle leerlingen van een laptop te
voorzien of te werken met laptopklassen. De ervaringen hiermee tot nu toe op andere scholen in
binnen- en buitenland zijn niet positief. Wel wordt het voor leerlingen steeds aantrekkelijker, zeker
als het draadloos netwerk is gerealiseerd, om de eigen laptop op school te gebruiken. Wel zijn er
veel computerlokalen en zijn er laptopkarren die in de lokalen ingezet kunnen worden. De school
kent een computer/leerling ratio van 0,25, d.w.z. 1 op 4.

Het leermiddelenbeleid op Lek en Linge is erop gericht om de kwaliteit van het leren te
bevorderen, mede door een impuls te geven aan de ontwikkeling van lesmateriaal (naar inhoud
en vorm) dat aansluit bij de visie vastgelegd in DE EIGEN WEG.

In dat kader heeft het managementteam met instemming van de MR besloten dat 75 % van de
middelen m.b.t. de regeling “Kwaliteit vo-scholen” de komende drie jaren met voorrang worden
ingezet om docenten in tjd tegemoet te komen die zelf (aanvullend) lesmateriaal ontwikkelen, bij
voorkeur ICT-ondersteund, op basis van de elektronische leeromgeving. Het gaat met voorrang
om tĳd voor leden van (deel)secties die minder voor een “methode met werkboek” gestuurde
aanpak kiezen en meer voor door docenten zelf ontwikkeld materiaal met een grote ICT-
component (als aanvulling op het handboek).

Deze impuls beoogt de professionele ruimte voor de docent te vergroten door het eigenaarschap
over de inhoud van de kernactiviteit (de lessen) te vergroten. Daarnaast kan het de
aantrekkelijkheid van het beroep van leraar vergroten doordat het een appel doet op ontwikkeling
gerichte competenties op het vakgebied.

Door de professionele ruimte op dit gebied te bevorderen zal ook de kwaliteit van de lessen
toenemen. Daarmee levert het ook een bijdrage om het beoogde doel m.b.t. de lessen (nog meer
boeiende lessen met een hoge leeropbrengst) te verwezenlijken. Daarmee zullen de prestaties
van leerlingen (niet alleen de taal- en rekenprestaties, maar ook die) verder toenemen. De keuze
om de ontwikkeling van ICT-ondersteund lesmateriaal dat werkt in de elektronische leeromgeving
en dat gebruikt wordt door de (deel)sectie te bevorderen stimuleert ook de tendens om het
onderwijs meer te laten aansluiten bij de moderne levensstijl van de huidige digitale generatie.
Het nodigt docenten uit om zich juist op het gebied van het ontwikkelen van digitaal lesmateriaal
verder te bekwamen.

Voor docenten en secties die in dit kader gebruik maken van de regeling om zelf aanvullend
lesmateriaal te maken zijn de volgende afspraken gemaakt:

> de sectie staat als geheel achter de keuze om met zelf ontwikkeld materiaal te gaan werken
(i.p.v. met een werkboek);

> de ontwikkelaars zorgen dat het ontwikkelde materiaal er goed en aantrekkelijk uitziet voor
leerlingen en gebruikersvriendelijk is voor andere sectieleden;

> alle sectieleden zullen het materiaal gebruiken;

>het copyright van het ontwikkelde materiaal ligt bij de school zolang het materiaal intern
gebruikt wordt. Wanneer het materiaal ook op andere scholen gebruikt gaat worden en er staan
hierdoor inkomsten zullen die inkomsten verdeeld worden tussen de school en de
ontwikkelaars/de sectie op 50/50 basis.

»>De ontwikkelaar zorgt dat een kopie van het ontwikkelde materiaal naar de betreffende
locatiedirecteur gaat.

Hoe meten we de voortgang op de versterking van de professionele ruimte van docenten, m.n.
gericht op de kernactiviteit van het werk?

« Het aantal vakken dat in een leerjaar in een afdeling (vmbo-b/k; vmbo-t/g; havo; (t)vwo), op
basis van een handboek, werkt met eigen ict-ondersteund lesmateriaal i.p.v. met werkboeken
neemt in 2010 en 2011 toe met ieder jaar 10 %. (Voor schooljaar 2009-2010 is dit percentage
gerealiseerd. Docenten van zes vakken nemen deel aan deze mogelijkheid. )

« Het gebruik van het smartboard, de beamer en teletop (de elektronische leeromgeving) neemt
per jaar toe met 10 % t.o.v. het basisjaar 2008-2009. Als meetinstrument wordt een korte digitale
enquête voor docenten ontwikkeld.)

Hoe meten we de relatie van de versterking van de professionele ruimte van docenten met de
toename van de kwaliteit van de lessen (boeiend; hoge leeropbrengst)?

s Uit de leerlingenenquêtes blijkt dat de leeropbrengst van de lessen volgens leerlingen met 10
% toeneemt in 2011-2012 t.0.v. het startjaar 2008-2009.

s Uit de leerlingenenquêtes wordt duidelijk dat er een toename met 10 % is van het aantal
leerlingen dat de lessen als boeiend ervaart (2011-2012 in vergelijking met 2008-2009);

6. Aandachtspunten en ambities

Inhoud leermiddelen

De secties hebben in de periode januari-maart 2009 een grote inspanning geleverd door
uitermate kritisch te kijken naar de leermiddelen. Alle secties hadden de kans om, op basis van
de onderwijsvisie van de school en de visie op het vak, een nieuwe keuze te maken voor
leermiddelen. Een belangrijk beslissingsmoment omdat de sectie zich daarmee voor de komende
vijf jaar vastlegt op een methode.

In schooljaar 2009-2010 zullen de secties bezien hoe de keuzes uitpakken en wat dat betekent
voor de leermiddelen voor het vak in 2010-2011.

Een punt van aandacht geldt de ontwikkeling van aanvullend lesmateriaal. Wat is daarvan de
kwalitatieve opbrengst? Wordt de hypothese dat daarmee het eigenaarschap van docenten voor
de lesinhoud wordt vergroot bewaarheid? Leidt het ertoe dat docenten hun werk nog boeiender
gaan vinden? Is de kwaliteit van het eigen materiaal van hoger niveau en aantrekkelijker dan de
inhoud van een gemiddeld werkboek?

Het proces van de ontwikkeling van het eigen aanvullend lesmateriaal (ter vervanging van een
werkboek) dient door zowel de sectie als de schoolleiding (locatieleidingen en managementteam)
goed gemonitord te worden. Elke ontwikkelaar zal een belangstellend lid van de schoolleiding aan
zich gekoppeld krijgen.

Op basis van een evaluatie van de ontwikkeling van eigen aanvullend lesmateriaal
(succesfactoren; belemmeringen; aandachtspunten) zal gekeken worden in de loop van 2009-
2010 hoe we hiermee verder gaan.

Leermiddelen en ICT

De komende jaren willen we de kansen van ICT-ondersteund onderwijs verder benutten. Dat kan
door intensiever van de huidige mogelijkheden gebruik te maken. Daarbij kan m.n. gedacht
worden aan het onderwijskundig gebruik maken van het smartboard en de beamer en aan het
meer en onderwijskundig beter gebruik maken van de elektronische leeromgeving.

In dat kader is het belangrijk dat docenten voldoende tijd krijgen om zich op deze gebieden te
ontwikkelen. Ook scholingen zullen een bijdrage leveren aan een betere benutting van deze
mogelijkheden.

Daarnaast is versterking van de infrastructuur met een veilig en stabiel draadloos netwerk op alle
vier de locaties een ambitie. (Op drie locaties, BKL, MTL en IBB per 1-8-2010 en op de nieuwe
havolocatie per 1-1-2011.)

Organisatie en distributie

De overgang van een extern naar een intern boekenfonds is een majeure operatie geweest: het
keuzeproces om ertoe te beslissen, de Europese aanbesteding en vervolgens de ontwikkeling
van de organisatie en distributie m.b.t. het intern boekenfonds en tot slot in augustus 2009 de
eerste uitlevering. We constateren dat deze processen goed zijn verlopen en de uitlevering van
de leermiddelen zeker niet moeizamer verloopt dan toen we werkten met een extern
boekenfonds. Dat neemt niet weg dat we, deels samen met de leverancier, zullen kijken waar we
de logistieke processen kunnen versterken.

Voorts zal het logistiek proces van de inname van de leermiddelen aan het eind van het
schooljaar 2009-2010

voorbereid worden. Een goede organisatie en een goede controle op de kwaliteit van de in te
leveren boeken dragen eraan biĳ dat de kwaliteit van leermiddelen hoog blijft (geen
beschadigingen; etc.) waardoor de geplande afschrijvingstermijn ook gerealiseerd wordt.
Daarmee kunnen middelen van het leermiddelenbeleid ingezet worden voor extra leermiddelen
en voor ontwikkeltijd voor de vervaardiging van nieuwe leermiddelen door docenten.

Financiën

De O.R.S. Lek en Linge heeft een keuze gemaakt voor een intern boekenfonds omdat zij heeft
berekend dat dat -als alle kosten die te maken hebben met het intern boekenfonds daaraan
worden toegerekend- financieel aantrekkelijk is. Daardoor kunnen meer middelen aan
daadwerkelijke lIeermiddelen -en de ontwikkeling daarvan- worden ingezet.

We zullen de komende jaren kritisch moeten bezien of de werkelijke kosten in de pas lopen met
de begroting. Met name is de vraag interessant of de geplande afschrijvingstermijn gehaald
wordt.